ༀ

ༀ

L . U .T.
C e n t r o S t u d i T e o s o f i c i H . P. B l avat s k y

La morte e l’esperienza post–mortem

བར་ད ོ་ཐ སོ ་ག ྲ ལོ
“Il Libro Tibetano dei Morti”
(Bardo Todol)
e la Teosofia
¤

ༀ

ༀ

r

“Conoscenza spirituale e visione mistica”
Collana a cura di Leonardo Sola

བར་ད ོ་ཐ སོ ་ག ྲ ལོ
Bardo Todol

“Il testo della liberazione di sé nell’udire”
“Libro tibetano dei morti”

Riprodotto in proprio.
Edizione no-profit fuori commercio.

Il Libro Tibetano dei Morti e la Teosofia

4

Premessa(*)

Il problema della morte incombe sulla mente degli
animi pensosi… È perciò interessante vedere come le diverse religioni immaginino quali siano le situazioni in
cui il morituro o il morto venga a trovarsi.
Nel Buddhismo si parla sempre di rinascita, determinata nella sua durata e nella sua specie, dal Karma (il
risultato o la proiezione delle azioni buone o cattive che
abbiamo compiuto in vita).
Rinascendo portiamo in noi l’eredità del passato che
deve maturarsi e, maturando, esaurirsi; tuttavia oltre che
esaurire in parte o in tutto tale eredità, noi vivendo accumuliamo altro karma. Le nostre esistenze si svolgono così
in un tempo indefinito, come una catena di cause–effetti–cause da noi stessi generata (e subita) che raffigura il
nostro ininterrotto divenire, cioè il samsàra (vedi disegno
e spiegazione relativa).

(*) Sintesi tratta da Il Libro Tibetano dei Morti a cura di GIUSEPPE TUCCI.
Integrazioni, commenti e note e a cura di LEONARDO SOLA.
5

Il Libro Tibetano dei Morti e la Teosofia
La catena causale dell’autocondizionamento
Pratityasamutpàda
co–produzione condizionata, catena karmica dell’esistenza, ovverossia
le cause dei condizionamenti che ci rendono prigionieri di una vita
separata.

R

V
IGNORANZA

A
COMPONENTI
KARMICHE

ā

I

COSCIENZA
SEPARATIVA

DECADIMENTO
e MORTE
jāramarana

ṂSĀ
IO
ILLUSORIO

N
NOME
e FORMA

RA

ESISTENZA
KARMICA

SA

NASCITA

N

ā

ū

A

SEDE DEI
SEI SENSI
saḷāyatana

CONTATTO

ATTACCAMENTO
DESIDERIO

SENSAZIONE

ā

I dodici anelli o nessi causali della catena intendono spiegare come si
svolge l’originarsi della vita: si può leggere in due maniere a seconda che si parta dalle origini o dalla considerazione dello stato attuale
in cui uno si trova. Nesso causale significa che ogni modo di essere
presuppone uno precedente che ne è la condizione necessaria, ed uno
seguente che ne è la conseguenza o l’effetto.
Alla base di tutto c’è l’anello (nidàna) della avidyà, la nescienza (non
consapevolezza o ignoranza dell’essenza reale) della situazione in cui
ogni essere si trova in virtù del Karma.
Vengono poi come conseguenza gli agenti cooperanti (samskàra) o
componenti karmiche che da ogni modo di essere derivano e sono di
fatto il motore della vita (fattori ereditari, tendenze, impulsi, automatismi – consci o inconsci); li segue il vijnàna, la conoscenza di6

Premessa
scriminante e dicotomica (coscienza duale), una funzione di manas, la
mente; in virtù di vijnana prendiamo atto dei nostri sensi e delle varie
sensazioni che da questi derivano e ciò determina il namarupa (nome–
forma) che dà un nome alle cose che la coscienza percepisce sotto l’aspetto con il quale si presentano, e questo è il momento condizionante
il seguente sadàyatana: i sei (sad) organi di senso (i 5 ordinari più la
mente, il rajah – re dei sensi), ivi compresa la percezione (samjna), che
condizionano il contatto (sparsa) con gli oggetti che cadono sotto la
sensazione.
Questo “stato di contatto”, causa a sua volta la vedanà, cioè la risposta
psichica, o mentale o sentimentale nei riguardi di quegli oggetti.
Questo stato condiziona il seguente, cioè la trishnà (tanha, in pali) il
vivo desiderio (brama) di entrare con essi in contatto; ecco dunque il
presupposto della “appropriazione” (upadàna), l’attaccamento a tali
oggetti; tutto ciò suscita il bhava, lo stato di esistenza, l’inserirsi nel
tempo come oggetto vivente (l’“io” empirico) o esistenza karmica.
Appena questo si attua, le conseguenze sono inevitabili: cioè la jati,
ossia la nascita in quale che sia forma di esistenza (nascita in una
qualsiasi situazione karmica), ma la nascita è accompagnata inesorabilmente da corrompimento (“nulla è permanente”, anicca), decadenza
(jara) e quindi dalla morte (maràna); tutto questo genera dukkha, dolore, sofferenza, insoddisfazione, inquietudine, etc.
I primi due momenti o anelli (avidyà e samskàra) riguardano la
vita passata, la quale condiziona la presente (gli anelli da 3 a 10).
Quest’ultima, bhava, a sua volta è causa dei due ultimi (11–12) che si
riferiscono alla vita futura (jati e jara–marana)

Questo trovarsi noi nel tempo e nello spazio, nella molteplicità e soggetti a tale causalità, è l’esplicazione di una
forza immanente nella “Coscienza Cosmica” (equiparata
a una Luce incolore e splendente) che per sua immanente mutazione diventa, per così dire, altro da sé o si “autolimita”. Perciò il Karma ha un principio che però trascende
ogni spiegazione razionale.
Il perché di questo trapasso dall’Atemporale al
tempo, della Buddhità (primigenia, immota e inaltera7

Il Libro Tibetano dei Morti e la Teosofia

bile Luminosità) o “Corpo(*) di Potenzialità assoluta”
(Dharmakàya, sanscrito; Cio–kiu, tibetano), all’esistente
nello spazio–tempo (e nella causalità e molteplicità karmica) è rimasto è rimarrà sempre un quesito al quale
nessuna soddisfacente risposta potrà mai darsi.
Se il Karma ha un inizio, esso può però avere una
fine. Per i buddhisti del “piccolo veicolo” o Hina–yana,
tale fine sarebbe l’effetto di una prassi, di un distacco dal
mondo e della conoscenza e dell’attuazione della parola
del Buddha (Dharma); per i Buddhisti seguaci del “grande veicolo” (Maha-yana) e delle scuole cosiddette gnostiche (Yogachara, Vajra–yana o Tantra–yana), il termine del
Karma sarebbe invece il risultato di esperienze più complesse, di ritrovare quel “Corpo di Potenzialità assoluta”
nel corso di questa vita, del dissolversi (nirvana, dalla radice verbale nir- ‘spegnere’, ‘estinguere) in esso (sia pure
per pochi istanti) del nostro “Io” empirico, creazione
della nostra mente duale (vedi Appendice 1) in virtù di
tremendamente complessi drammi iniziatici, i quali per
così dire ci sollevano, anche se per pochi momenti, da
questo essere nel tempo, nella atemporalità.
Nel momento della morte, secondo gli insegnamenti di queste scuole tantriche, tali esperienze, se correttamente e chiaramente evocate, agirebbero come forza
salvifica. Allora si compirebbe immediatamente il salto
(l’excessus) dal divenire all’Essere, dal tempo all’Atemporale, il quale è, per noi, il “Vuoto” (sunyatà, vacuità)
poiché non è spiegabile a parole né definibile in concetti
mentali: è una situazione limite, al di là e al di fuori di
qualsiasi processo razionale.
Tuttavia, sempre secondo tali insegnamenti, il lungo
cammino del dramma iniziatico salvifico necessitereb(*) “Corpo” nel senso di una unità-totalità, un insieme organico e
coerente di principi, aspetti e funzioni energetico-coscienziali, integrati.
8

Premessa

be, per essere operante, di sostegni meditativi, di simboli coadiutori espressi per immagini e liturgie; ma tutte le
immagini (come quelle che si vedono nei templi e nelle
cappelle) sulle quali ci si concentra, non sono autentiche
realtà (anche se tali possono apparire al popolo non iniziato), cioè non esistono in sé: sono solo momentanee apparenze che ci renderebbero più agevole ascendere dal
visibile all’invisibile, da ciò che ha forma a ciò che è al di
là (para) di ogni forma.
Tali immagini suscitano liturgie che sommuoverebbero le forze del nostro complesso psico–fisico (l’“io”
empirico, samsàrico) e trarrebbero dal suo travaglio, possibilità nuove che eliminerebbero del tutto tale sistema
complesso che in ultimo svanirebbe nell’Unica Realtà
atemporale il Nirvàna (da nir- spegnersi, dell’“io” samsarico): come una zattera, la quale, passati all’altra riva del
fiume, più non serve e si abbandona…
In questi insegnamenti si parla di tre “Corpi”:
1.
2.

3.

Il “Corpo della Potenzialità Assoluta”, la Coscienza
Luminosa (Ciò-kiu, Dharmakaya).
Il “Corpo di co–fruizione” (Samboghakaya): le immagini delle divinità che ci appaiono o che noi possiamo
trarre — come figuranti personificazioni (pacifiche
o terrificanti) di particolari momenti dell’ascesi salvifica — dal nostro stesso pensiero (prima che questo si affondi nel tutto–nulla o Vuoto; oppure ancora: supposti riflessi di divinità che regnerebbero
beate nei paradisi. Apparizioni o stati mentali che gli
Iniziati dovranno trascendere.
Infine, il “Corpo apparizionale” (Nirmanakaya o
Mayavi–rupa), vale a dire i singoli Buddha che sono
quello stesso “Corpo di Potenzialità Suprema” fattosi persona umana e Verbo (Avatàra) per rivelare
9

Il Libro Tibetano dei Morti e la Teosofia

alle creature la Verità salvatrice: insegnare come dal
“Qui” si possa di nuovo ritrovare il “Là indefinibile”.
Gli iniziati–adepti sono coloro che sarebbero capaci
di risolversi nel “Corpo della Potenzialità assoluta” (Ciòkiu, Dharmakaya); i profani sono coloro che, trascinati nel
corso del tempo per secoli o millenni sarebbero tuttavia capaci di diventare anch’essi Iniziati. Vi sono tuttavia delle creature che pur avendo pienamente attuato il
“Corpo della Potenzialità assoluta” rimandano a tempo
indefinito il loro riassorbimento in Quello e restano(*) fra
le creature che vivono e soffrono per essere ad esse, guida, maestro ed esempio.
Sono questi i Bodhisattva che per libera scelta si sacrificano a restare nel tempo (spazio, causalità, molteplicità) per insegnare (interiormente) a chi sia desideroso di
ascoltarli e di seguirli, la via interiore della salvazione.
Queste sono le premesse, ridotte all’essenziale, del
“Grande Veicolo” e del ”Veicolo della Gnosi” esposto nei
Tantra: di quest’ultimo fa parte il testo del Bardo Todol di
cui ci occuperemo.
I Tantra (letteralmente: strumento per tendere, telaio), sono di molti e svariati gruppi, adattandosi l’uno
o l’altro di tali gruppi alla preparazione o alla maturità
psicologica (frutto dell’evoluzione karmica) delle singole
persone, al predominare di certe tendenze o passioni in
loro. A questo riguardo si deve dire che le scuole tantrika
non impongono assolutamente alcuna subitanea, violenta repressione delle passioni umane; questa coercizione
è ignota nel Buddhismo. Le brame e le passioni di fatto
sono una presenza inevitabile, altrimenti non saremmo
nel divenire, nel samsàra, ma queste non devono essere
(*) Invisibili, nel loro “Corpo Apparizionale”, Mayavi–rupa o ‘Veste
Nirmanakaya’. Cfr. La Voce del Silenzio – III Frammento – nota a pie’
pagina.
10

Premessa

violentemente respinte, conculcate, represse, perché ciò
a nulla gioverebbe, anzi sarebbe dannoso; bisogna “sublimare” la loro forza, quella energia deve essere dirottata (“convertita”, dirigerla in direzione opposta).
Persino questo ‘corpo’, il (nama)-rupa (“nome-forma”):
il nostro corpo fisico, ma soprattutto, i ‘corpi sottili’, che
tante correnti mistiche hanno umiliato, disprezzato,
considerati impuri, si sostiene che possano essere redenti, poiché la revulsione da questo all’altro piano non
sarebbe possibile senza di essi, preziosi e meravigliosi
strumenti che lo yoga (di cui i Tantra fanno la propria leva)
trans-muterebbe fino a farne qualche altra cosa di completamente diverso: il cosiddetto “Corpo di Diamante”
(Vajra – che poi è lo stesso “Corpo della Potenzialità assoluta”).
Gli accenni, contenuti nel Bardo Todol (impropriamente chiamato Libro tibetano dei morti), a folle di divinità, simboliche, non reali, sarebbero puramente un sussidio per il riconoscimento finale del nostro vero essere,
per raggiungere la consapevolezza che tutto ciò che noi
vediamo, ascoltiamo, percepiamo, pensiamo è soltanto
immaginazione psichica: il solo reale è quella Luce–coscienza pura, di una luminosità splendente, uguale, senza ombra di colorazione. Si sostiene che chi alla morte
la riconosce per quello che è, è salvo(*); chi invece non la
riconosce se ne allontana sempre di più, fino a che fatalmente ‘discende’ verso una nuova nascita psichica e, in
ultimo, fisica: cioè sprofonda in un mare ondoso di pen(*) Il fotismo (dal greco phos, luce) è uno degli elementi più importanti
di tutto il processo di salvazione buddhista. L’equivalente luce–coscienza era già presente nelle Upanishad in India, e nel Buddhismo
del Grande Veicolo si insisterà sempre sulla Coscienza–Luce:
prabhàsvaramcittam. Paralleli si trovano nella tradizione misterica
egizia e greca, nella ‘metafisica della luce’ di Plotino e nella gnostica
Sophìa luminosa pleromatica.
11

Il Libro Tibetano dei Morti e la Teosofia

sieri, fantasie, immaginazioni, intensamente colorate di
paure, ansie, perfino terrori…
“Il Libro dei morti” tibetano (il cui titolo è piuttosto
inappropriato) è un documento molto importante per i
problemi che esso pone, soprattutto dal punto di vista
psicologico.
La lettura di questo testo è consigliabile sia seguita
dalla lettura di Teoria e pratica del mandala di Giuseppe
Tucci (Roma 1969); infatti, i simboli espressi in forma di
divinità, dei vari momenti del bardo, sono tradotti nella
iconografia tibetana in forma di mandala(*).
Le analisi cui il Buddhismo tantrico, specialmente
quello tibetano, ha sottoposto i vari momenti della vita
umana, possono avere un grande interesse scientifico
e psicologico. La gnosi tantrica buddhista tibetana ha
come oggetto non una persona estranea, come potrebbe
essere un paziente di uno psicanalista, ma parte da un
esame acuto di ciò che avviene in noi medesimi, eseguiti
da osservatori attenti a ciò che noi siamo, delle nostre
possibilità, delle energie che sono latenti in noi e che con
esercizi pazienti e sagaci possiamo portare alla luce e
forse anche guidare.
Si pensi a quanto i tibetani hanno scritto sul sogno,
al formidabile controllo delle proprie passioni e moti, ai
modi di controllare il respiro (e di utilizzare correttamente il prana), alla maniera di suscitare visioni e stati
religiosi che potrebbero sembrare a primo aspetto aberranti e miracolosi: si tratta di esperienze che derivano
comunque da una conoscenza quanto mai approfondita,
delle energie e delle forze che giacciono sopite in ciascuno di noi…
(*) Si veda, sempre del Tucci, La religione del Tibet, in cui le complicazioni della dommatica e la multiforme varietà delle esperienze della
gnosi tibetana, sono state brevemente riassunte.
12

APPENDICE 1
Natura del “sè” samsarico (l’“Io” empirico) e del
nirvàna.

Il Buddha insegna che se tutto nel samsàra è impermanente: (anicca, prima caratteristica dell’esistenza) ed
anche imperfetto e soggetto a conflitto — e quindi a dolore (dukkha: seconda caratteristica dell’esistenza) — esso
è pure privo di qualunque sostanza duratura, cioè privo di un “io” o “sé proprio” (anatta, terza caratteristica
dell’esistenza). Questo concetto è valido anche per il nostro “Io” empirico e perfino per il nirvàna. Il nirvàna non è
uno stato assoluto opposto al samsàra, alla sfera del divenire e irriducibilmente separato da questa. Da un punto
di vista psicologico, samsàra, la sfera della “coscienza condizionata” (della mente ordinaria o dell’ ”Io” empirico)
e nirvàna, la sfera della “coscienza libera”, pura (ripulita
cioè dai residui del’“Io” empirico), sono come i due poli
di un’Unica Coscienza (Alaya – termine introdotto dalla
scuola mistica Yogachara), di fatto due modi di vivere la
medesima esistenza, cioè la nostra stessa vita, la quale è
espressione nel tempo, nello spazio, nella molteplicità e
soggetta a causalità, della Vita Una, indivisa e indivisibile. Nirvàna — l’estinzione dell’illusione mentale della
realtà di un sé separato — è la consapevolezza dell’unità
indivisa di tale Coscienza–Vita e l’esistenza vissuta come
riflesso di tale consapevolezza; samsàra è invece la stessa esistenza condotta nell’idea di una coscienza separata, divisa, che si muove nei meandri dell’“Io” empirico,
diviso e frammentato dalla nostra mente dualistica, nel
mondo interiore creato in noi da questa stessa mente.
É la mente che crea l’illusione di un tale “Io” e del
mondo separati, ma è anche nella mente e attraverso di
essa, ripulita dai propri residui che oscurano la visio13

Il Libro Tibetano dei Morti e la Teosofia

ne luminosa e unitaria, che si può esplicare la coscienza nirvànica. Entrambi questi poli coesistono nell’essere
umano. Questa coesistenza è il paradosso dell’Identità–Alterità del Sé–e–dell’Altro–da–Sé, o del Sé–e–dell’Io,
quali due centri focali che caratterizzano la vita–e–la–
morte dell’ellisse umano, l’uno, fuoco reale, l’altro, virtuale.
Da quanto appena detto appare evidente che non ci
può essere una sostanza “separata” dalla proprie qualità, un pensatore “distinto” dall’attività del pensiero, uno
che soffre distinto dalla sofferenza, un santo distinto
dalla santità, un dio distinto dal tutto universale…
Questo significa che il soggetto che percepisce, agisce, esperimenta è inseparabile dalle attività e dai mezzi
di percezione e di azione. Non potrebbero manifestarsi,
cioè essere in esistenza, gli uni senza l’altro e viceversa.
Ma “non-separazione nella manifestazione” non significa che l’organo è la funzione, oppure che il soggetto
che la attiva è la funzione (sarebbe come dire che il guidatore è il mezzo guidato); o ancora, non significa che il
cervello con le sue attività biochimiche e neurologiche è
la stessa cosa della mente o psiche o della coscienza o del
pensiero, o che il corpo fisico è la stessa cosa dell’anima
e/o dello spirito; non significa che la coscienza condizionata dell’io empirico (secondo lo schema della figura di
pag 2) è la stessa di Alaya o coscienza libera. Significa
semplicemente che i due “poli” non possono manifestarsi separati, come non può esistere un pensatore che non
pensa.
Il Buddhismo ci mostra che la nostra esistenza, così
come tutto nell’universo manifestato, è un flusso karmico continuo (samsàra), una sequenza di cause–effetti–cause e la direzione di questo flusso è, momento per
momento, la risultante di tutti i samskhàra. L’estinzione o
14

Appendice 1

il “consumarsi”, lo “spegnersi” (nir-) di tutti questi, realizza l’altro polo, il nirvàna, l’altra sfera della medesima
esistenza e predispone la coscienza del Sé ora libero, alla
trascendenza infinita e assoluta del Paranirvàna, l’“oltre
Nirvàna” (o Parabrahman, l’ oltre Brahman, secondo i vedantini). Il nirvàna dunque non è una condizione o stato
assoluto della coscienza post mortem, oltre l’esistenza,
ma la nostra stessa esistenza fisica sulla terra, vissuta
ora nella condizione di coscienza pura, liberata, o ‘chiara consapevolezza’ del mondo esterno come del nostro
mondo interiore.
Tornando al nostro “Io” empirico, (il fuoco virtuale
della coscienza nel samsàra), non è dunque qualcosa di
immutabile (come neppure lo è il nirvàna, come s’è detto),
di permanente, di sostanziale, di eternamente uguale a
se stesso, ma un fatto karmico. In ogni istante l’“Io” empirico è infatti il risultato della azione delle caratteristiche della nostra personalità e della loro interazione, in
costante mutamento, sotto la spinta incessante della legge di causa–effetto o Karma (kr- agire, cr–eare).
L’estinzione, consapevole e completa, del condizionamento dovuto a tali “componenti karmiche”
(samskàra), realizza la liberazione della mente dall’idea
di una coscienza divisa, separata e condizionata che si
autoriproduce all’infinito in modo automatico in un ‘circolo vizioso’ o “catena del condizionamento di sé”. Tale
liberazione, realizza in vita il nirvàna ossia la condizione
della coscienza che ha ottenuto l’illuminazione (bodhi), la
visione chiara o consapevolezza della realtà o verità, in
una parola la buddhità, e perciò non è più condizionata
(Alaya vijnana).
L’idea di un “Io” empirico separato, sostanziale e
permanente che nasce in modo automatico dall’attività
di una mente non controllata, (la mente è il maggiore dei
15

Il Libro Tibetano dei Morti e la Teosofia

nostri sensi) è un falso concetto che scompare quando il
potere della coscienza liberata, pura, non duale, del Sé
nirvanico (l’“altro polo”) diviene egemone su di essa.
In ultima analisi, che cos’è l’“Io” empirico, dal cui
condizionamento dovremmo liberarci o che dovremmo
estinguere? L’“Io” empirico è una parola che riassume la
coscienza che abbiamo di noi stessi in associazione con
un corpo fisico, con una mente, con le altre esistenze con
cui siamo in rapporto, etc, etc. L’“Io” non esisterebbe se
non avessimo memoria del nostro passato, se con potessimo associarlo alle nostre esperienze e se non lo vedessimo sempre in rapporto con un non-Io.
È un’immagine che formiamo di noi stessi, per di
più selettiva e quindi parziale, perché comprende solo
quanto ricordiamo (o preferiamo ricordare) e tutto ciò
si dissolve come un’increspatura effimera sulla superficie di una coscienza più vasta… E non è l’“Io” empirico che si reincarna. Ogni “Io”, nasce una volta e poi
scompare per sempre. Una prossima rinascita vedrà un
“Io” completamente nuovo che si costruirà sulla base di
nuove memorie, di nuove esperienze e nuove relazioni e
costruirà perciò una nuova maschera (“personalità”) sul
volto della nostra vera ed eterna Identità: l’Ego–Sé.
Dovremmo renderci consapevoli (“vedere chiaramente”) che quanto chiamiamo “Io” (l’“Io” empirico)
non è soggetto, bensì oggetto di coscienza, poiché noi
lo pensiamo. Il vero soggetto, quello che ci permette di
dire “Io” è qualcosa che mai potrà divenire oggetto di
coscienza separata. È perciò pura Coscienza (Alaya vijnana, l’altro “polo”).
L’“Io” empirico ovviamente non esiste al di fuori del
samsàra (il campo della nostra mente duale). Perciò, identificandoci con esso, come normalmente avviene, noi rimaniamo prigionieri del samsàra e ne viene eclissata la
16

Appendice 1

nostra pura coscienza di essere, sostituita dalla coscienza di essere “questo” o “quello”.
In altre parole, per via di questo “Io” empirico noi
crediamo illusoriamente, cioè ci “immaginiamo”, di essere elementi dello schema, del samsàra, vale a dire, elementi limitati, perituri, fonte di frustrazione e di dolore,
come chiaramente ci indica la formazione automatica e
continua della catena dell’autocondizionamento. È l’“Io”
empirico dunque la sede dell’errore (“errore=errare”) ed
è l’errore stesso.
È certo possibile e desiderabile che l’“Io” evolva
nella direzione dell’altro polo, quello della Coscienza
nirvànica, divenendo cioè più puro, più nobile, più utile, più accettabile socialmente. Ma un “Io” che desideri
divenire migliore per sé, nel proprio interesse e agisca
in tal senso, è ancora un “Io” non consapevole che cerca
di perpetuare sé stesso, e si tratta dunque ancora di un
moto egocentrico e quindi tutt’altro che virtuoso, che ci
mantiene nel samsàra, pur se messo in atto per mezzo di
questa o quella “pratica” o disciplina “spirituale”…
Occorre invece agire in modo totalmente disinteressato, senza essere desiderosi di raggiungere mete o risultati personali (il karma yoga che indica la Bhagavad–Gità)
e, in tale spirito, vegliare su noi stessi, osservare cioè
l’“Io” in modo spassionato, sì da constatarne per scoperta vera e diretta (‘consapevolezza’), la natura di oggetto,
la sua natura composita, condizionata ed effimera, il suo
appartenere al mondo delle apparenze; sì da realizzare
che l’“Io” empirico costituisce l’identità provvisoria di
una singola vita, una proiezione limitata ed effimera del
nostro vero essere, uno strumento a nostra disposizione
(tale realizzazione consapevole è il Jnana-yoga della Gità).
In realtà, non vi è nulla che l’“Io” possa fare per dissipare la propria oscurità, se non aprirsi a una Luce che
17

Il Libro Tibetano dei Morti e la Teosofia

è già accesa da sempre, sì da renderne possibile l’intervento verticale (Gnosi, Illuminazione, Bodhi) che lo aiuti
a riconoscere la natura illusoria dell’esistenza samsarica.
Ciò che attua quest’apertura e permette il dispiegarsi di
questo intervento è il donarsi completamente e consapevolmente dell’“Io” a questa Luce (il Bhakti-yoga della
Gità).
“L’esperienza non libera né arricchisce la mente,
come invece generalmente pensiamo, e questo perché,
fino a quando l’ esperienza rafforza colui (l’“Io” empirico) che la prova vi sarà necessariamente conflitto. Una
mente condizionata nel fare esperienze non fa che rafforzare il proprio condizionamento, perpetuando così,
contraddizione e sofferenza. Soltanto per la mente che
è capace di comprendere tutte quante le vie di sé stessa
(‘consapevolezza’), l’esperienza può essere un fattore di
liberazione.
C’è una rivoluzione che dobbiamo fare se vogliamo sottrarci, e sottrarre quanto più possibile esseri, all’angoscia, ai conflitti e alle frustrazioni da cui siamo afferrati. Questa rivoluzione deve cominciare
non con le teorie o le ideologie, ma con una radicale trasformazione
della nostra mente”.
JIDDU K HRISHNAMURTI
E pertanto, cari discepoli, la ricompensa per la Santa Vita, non è costituita dalle elemosine, dall’onore, dalla fama, neppure dalla Virtù
dell’Ordine, né dalla beatitudine del samadhi, né dalla tranquillità interiore, bensì dalla ferrea, inalterabile Liberazione della Mente.
Questo, cari discepoli è lo scopo della Santa Vita, questa è la meta
principale, questo è il fine. Liberare la mente, rendondola consapevole
[della falsa concezione di un sé separato].
Madhyamika Nikaya, Maha–Saropatta Sutra

*
18

*

*

IL LIBRO TIBETANO DEI MORTI
(Bardo Todol)
E LA TEOSOFIA
La morte e l’esperienza post-mortem
INTRODUZIONE – Helena Petrovna Blavatsky e
il Buddhismo
Madame Blavatsky, il cui nome è strettamente legato al Movimento Teosofico che, come è noto, iniziò
a New York nel 1875 con la formazione della Società
Teosofica, non nascose mai la sua grande simpatia per
il Buddhismo, specialmente per la sua etica così universale e la sua positiva influenza nei confronti dei popoli
asiatici.
I suoi maestri (chiamati dai loro discepoli Indù
Mahàtma – “Grandi Anime”) vivevano oltre la catena
dell’Himalaya e viaggiavano liberamente nel Tibet sostando in vari luoghi e monasteri come Shigatse (Tashi
Lhunpo), Phari Jong, Nganglaring Tso, Toling, etc.
Il loro venerato Guru, chiamato Maha–Chohan, che si
rivolse ai Teosofi Europei attraverso uno dei suoi discepoli, parlava come un Buddhista: “Noi, gli umili discepoli
dei perfetti Lama…” e più di una volta, lo stesso Buddha
viene citato con rispetto nelle Lettere dei Mahàtma: “Il nostro grande Buddha, il maestro di tutti gli adepti (…) raggiunse (…) il grado più elevato di adepto che l’uomo possa sperare
su questo pianeta”. (Mahatma’s Letters to A.P. Sinnett, pag 43)
Tuttavia, come è osservato dalla stessa Mme Blavatsky
(Thèosophie et Bouddhisme”, Le Lotus, sett. 1888) la Società Teosofica rifiutò molto energicamente — non solo in maniera formale — di essere sta creata per divulgare gli inse19

Il Libro Tibetano dei Morti e la Teosofia

gnamenti del Buddha, precisamente “perché il Buddhismo
odierno necessita di una rigenerazione e di spogliarsi di tutte le
superstizioni e deviazioni che lo hanno invaso come una pianta parassita”. Perciò la cosa più saggia da fare, continua
H.P.B., è “andare diritti alle radici, alle fonti pure e infallibili, da dove il Buddhismo stesso trasse la sua potente linfa” in
quanto, sicuramente, “c’è una dottrina esoterica dietro la
forma esteriore del Buddhismo delle chiese e delle sette”.
Secondo H.P. Blavatsky l’insegnamento (sapienza)
segreto era stato trasmesso dal Buddha stesso solo ai
suoi Arhat e questi “essendo sati iniziati nella segreta saggezza (Budha, Gupta (o Guhya) Vidyà), portarono le loro istruzioni e la loro scienza al di là dell’Himalaya, dove la dottrina
segreta è ancora oggi insegnata”.
Tenendo presente questa ultima informazione dataci da H.P.B., forse saremmo stimolati a volgere subito
la nostra attenzione al Lamaismo tibetano, pensando di
poter raggiungere in tal modo il nocciolo essenziale del
Buddhismo, e in effetti, tutte le numerose sette e Scuole
con cui potremmo venire in contatto (dall’arrivo in Occidente di così tanti Lama eruditi, fuggiti dal loro paese
invaso dalla Cina) appartengono alla scienza mistica altamente elaborata del Tantrayana (“Veicolo Tantrico”). La
sua così tanto lodata saggezza così come il suo sistema di
iniziazione potrebbero indurci a pensare che questi contengano l’ultima parola degli insegnamenti del Buddha.
Vedremo che non è proprio così. Il buon senso stesso
deve suggerirci di essere molto prudenti. I numerosi libri
e trattati — considerati “sacri” dai praticanti delle varie
sette tibetane — non dovrebbero essere presi tutti come
Vangelo, in quanto alcuni potrebbero contenere errori
umani ed esagerazioni. D’altronde, un punto di grande
importanza deve essere ricordato: la “Sapienza Segreta”
cui allude H.P.B., in nessun modo potrebbe essere diver20

La morte e l’esperienza post-mortem

sa da quella comunicata dai Mahàtma teosofici, i quali
la condividevano con i loro Guru e con altri iniziati che
vivevano in Tibet, tra i quali lo Shaberon di Than–La
definito “il più grande dei nostri adepti viventi” (Mahatma’s
Letters, p. 20). Questa Fratellanza di Adepti non appartiene “ad alcuna setta” (Existenxce of Himalayan Mahatmas, nel
The Theosophist vol. V, dic. 1883, p. 98). In definitiva, essi non
erano dei buddhisti lamaisti. I loro insegnamenti erano
quelli della antica “Religione–Saggezza “ universale, alla
quale H.P.B. si riferisce considerandola la “dottrina arcaica
Ariana–Caldea–Tibetana” (Re–classification of Principles in The
Theosophist, vol. VIII, agosto 1887, pp. 651–5), la quale precede di molto il Buddhismo storico.
Per le ragioni appena citate, dobbiamo dunque aspettarci delle differenze, anche notevoli, tra la Teosofia
dei Mahatma e i vari e diversi insegnamenti offerti dalle
sette buddhiste tibetane. Nonostante tali differenze che
andremo presto a indicare, la Teosofia e il Lamaismo
condividono lo stesso generoso ideale di compassione
attiva, tipico dei Bodhisattva.

L’esperienza del morente e la vita post-mortem
Proprio su questo importantissimo argomento della
morte e dell’aldilà abbiamo l’opportunità di comparare
le idee delle due dottrine trans–himalayane: quelle della
Teosofia e quelle del Bardo Thodol. Quest’ultimo è conosciuto in Occidente come Il Libro Tibetano dei Morti e fu
per la prima volta presentato in buon inglese nel 1927,
dal Dr. W.Y. Evans–Wenz, da una traduzione in inglese
del suo maestro tibetano, il Lama Kazi Dawa Samdup.
Con il passare degli anni, questo Libro è diventato molto
popolare e oggi sono disponibili delle nuove traduzioni

21

Il Libro Tibetano dei Morti e la Teosofia

fornite di commentari e note per il lettore moderno (vedi
Bibliografia).
Già Carl Gustav Jung attirò l’attenzione del pubblico
verso il Bardo Todol.
Nella sua analisi sui contenuti del Libro, il grande
psicoanalista credé di rintracciare, nella successione delle visioni post–mortem descritte nell’antico testo, il comparire degli archetipi dall’inconscio.
Tale elogio di Jung accrebbe il credito che il Libro
aveva ed oggi è divulgato da molti entusiasti sostenitori.
Uno di loro, il Lama Anagarika Govinda, nella sua prefazione ad una successiva traduzione, invita i suoi lettori
a vedere nel Bardo Thodol “le fondamenta di una conoscenza psicologica che appartiene (…) all’intera umanità”. Senza
esitare dichiara: “… noi consideriamo gli insegnamenti del
Bardo Thodol un lavoro prezioso che fa parte della letteratura
universale come la Bibbia, il Corano, le Upanishad, lo Y–King,
il Tao–Te–King, etc”.
Queste affermazioni ci appaiono decisamente esagerate, anche perché, questa grande pubblicità tende a
porre il Libro nella mente dell’occidentale come una descrizione autentica e indiscutibile della morte e della esistenza post–mortem, nell’intervallo che precede una nuova incarnazione.
La cosa più curiosa è che né Mme Blavatsky, né i suoi
Maestri dissero una sola parola che alludesse al Bardo
Thodol durante gli anni 1880, quando attivamente si opposero allo Spiritismo, allo scopo di spiegare ciò che veramente accade al momento della morte e dopo di questa.
Riguardo a questo fatto la letteratura teosofica incorpora una varietà coerente di insegnamenti, dai quali
un modello esplicativo omogeneo può essere tratto sulla

22

La morte e l’esperienza post-mortem

base di un approccio psicologico della vita dell’uomo, prima e dopo la morte.(*)
Il confronto che qui di seguito offriremo con quello del Libro Tibetano dei morti, porta in superficie alcuni
punti simili, ma anche, come si è detto, delle innegabili
linee di divergenza, specialmente per quanto riguarda
la successione degli immediati eventi post–mortem.
Riguardo a questi stati, le prove che possono essere tratte dalle fonti sperimentali sono piuttosto scarse e
spesso inaffidabili, anche se noi oggi abbiamo a disposizione informazioni preziose grazie alle testimonianze
registrate dalle persone salvate dalla morte, che ebbero
la cosiddetta “esperienza ravvicinata” con la morte (NDE:
Near Death Experience,).
Sembra che questi pazienti abbiano raggiunto il
limite massimo della vita: ciò che hanno da dirci può
essere comunque rilevante per la nostra discussione e
verrà preso in considerazione.

Alcune parole sul Bardo Todol
In Tibet esiste una leggenda che riguarda questo
Libro, il quale sembrerebbe essere stato scritto in origine dal grande Padmasambhava che giunse in Tibet proveniente dall’India, nell’VIII secolo della nostra era (1).
Questo misterioso mago-yogi, come si potrebbe definire,
collaborò a rendere stabile l’instaurarsi del Buddhismo
oltre la Grande Catena Nevosa dell’Himalaya. Narrano
altre leggende che egli abbia nascosto in luoghi e posti
diversi, dei documenti importanti chiamati in tibetano
(*) Oltre alle Mahatmas’s Letters, fonti importanti di informazione sono La Chiave della Teosofia e vari articoli di H.P.B. e di
W.Q. Judge (cofondatore della Società Teosofica) e gli Esoteric
Writings di T. Subba Row.
23

Il Libro Tibetano dei Morti e la Teosofia

terma = “tesori nascosti”. Dopo un certo numero di anni
o addirittura di secoli, degli “scopritori” ispirati da sogni, visioni, rivelazioni psichiche, chiamati terton avrebbero rintracciato tali “tesori” facendoli conoscere allo
scopo di aiutare l’umanità. (2)
Nel nostro caso, un uomo chiamato Karmalingpa, nel
XIV secolo avrebbe ritrovato addirittura la prima stesura
del Bardo Todol di Padmasambhava (3). Di fatto, Karmalingpa
lo redasse probabilmente in una forma più consistente,
assemblandolo in libri e capitoli, e lo consegnò a discepoli scelti. Da quel momento passò attraverso un certo
numero di Lama appartenenti a varie scuole e sette, per
poi giungere a noi come testo fondamentale della antica setta non riformata dei Nyingmapa. Sembra tuttavia
che esistano diverse versioni dello stesso testo, usate
da altre sette in Tibet, come quella semi–riformata dei
Kagyu–pa (“berretti rossi”) e quella dei Gheluk–pa (“berretti gialli”) fondata da Tsonkhapa, il grande Riformatore
del Lamaismo.
Il fatto indubbio è che il Bardo Thodol, non appartiene né al Kangyur né al Tangyur, le due enormi raccolte di
opere che costituiscono il famoso Canone del Buddhismo
Tibetano. Tuttavia, essendo un opera attribuita a Padmasambhava che introdusse le dottrine buddhiste tantriche in Tibet, sicuramente segue il Tantrayana (il “Veicolo
Tantrico”) il quale insegna il rapido e persino violento
cammino verso la liberazione dalla ruota delle rinascite
(il doloroso samsàra) con l’aiuto di mezzi peculiari che
aggiungono alla disciplina tradizionale individuale del
dharma del Buddha, l’uso di meditazioni specifiche, visualizzazioni, posizioni, rituali, formule sacre, mantram,
mandala, etc.
Lo scopo specifico del Bardo Thodol sarebbe quello
di effettuare la liberazione (dol) del “principio cosciente”
24

La morte e l’esperienza post-mortem

del morituro–defunto, attraverso “l’ascolto, l’udire” (Tho)
durante lo “stato di transizione o intermedio” (Bardo =
tra i due) sperimentato in un periodo di tempo definito,
cioè con un inizio e una fine (“49 giorni”).
Nel nostro caso verranno presi in considerazione tre
bardo:
1.
2.

3.

Chikha bardo: il bardo del “momento della morte” che
include l’intero processo della morte.
Chonyid bardo: dopo la morte, il bardo della “Realtà in
sé”, momento in cui il principio cosciente del defunto è messo a confronto con le visioni delle Divinità
Pacifiche e Maligne, le quali emergono dalla sua
stessa mente, essendo delle creazioni soggettive.
Sidpa bardo: Il bardo del “divenire” cioè il periodo
che conduce alla rinascita in uno dei sei mondi del
samsàra.

Poiché queste esperienze del bardo possono essere
vissute in uno stato di incertezza, di difficoltà e di ansia, è assolutamente indispensabile accompagnare il
morente, durante il suo viaggio. Un Lama (più o meno
erudito, in certo casi perfino ignorante) leggerà perciò il
Bardo Thodol nell’orecchio della persona che si suppone
in ascolto, anche settimane dopo la sua morte. La caratteristica originale di questo Libro è proprio quella di una
guida durante il viaggio dell’anima inesperta verso il
suo cammino, lungo i sinistri passaggi della vita dopo la
morte, in particolare dopo molte settimane di tentativi
falliti per ottenere la sua emancipazione.
Ovviamente il Bardo Thodol è rivolto alla gente Tibetana, sovente uomini o donne semplici, imbevuti di
cultura popolare, oscurata da strane credenze e da superstizioni; più raramente è rivolto ai devoti iniziati alle
25

Il Libro Tibetano dei Morti e la Teosofia

dottrine “segrete” e alla pratiche di un Lama erudito.
Non potrebbe certo interessare uno Yogi Perfetto.
La Teosofia invece si indirizza all’intera razza umana del nostro pianeta, offrendo delle spiegazioni filosofiche ed etiche di cui c’è un immenso bisogno in questa
odierna epoca di transizione in cui stiamo vivendo.
Da ora in avanti esamineremo gli insegnamenti
principali del Libro e quelli della Teosofia, riguardanti
ogni stadio (o bardo) per poter così estrarre e paragonare le grandi linee di entrambi i modelli nella loro logica
descrizione per quanto riguarda gli eventi che ci attenderebbero quando moriamo.

“NELL’ORA DELLA MORTE”
Il bardo nel morente — Chika–bardo
Secondo l’Induismo, nella tradizione delle Upanishad
(cfr. ad esempio, la Brihadaranyaka Up.), come per il
Buddhismo in generale e come per la moderna Teosofia,
la “morte” non è mai immediata (“Niente può essere improv-

viso in natura… non c’è nulla del genere – nemmeno una morte
violenta”, così H.P.B. in Iside Svelata).

La morte sopraggiunge solo alla fine di un processo
ben ordinato durante il graduale ritiro di tutte le energie vitali che avevano sostenuto le attività organiche e
sensoriali, ed il loro finale riassorbimento nei grandi
Elementi creatori del cosmo.
Invece, nella sua prima parte (cioè nel Chika bardo),
il Bardo Thodol, insegnando come assistere una persona
morente segue questo schema generale: indica le sensazioni specifiche provate dal morente, dando così un’idea

26

La morte e l’esperienza post-mortem

dei passi successivi del processo che conduce alla morte
finale.
Secondo un punto di vista teosofico classico, gli elementi costitutivi dell’uomo, sono riassorbiti nell’ordine
inverso di quello seguito dalla natura nel processo della
nascita.
Dall’elemento terrestre allo spazio (àkasha), dalla
forma aggregata (rupa–skandha) fino alla coscienza personale (vijnana), la disintegrazione di un essere terreno
segue un programma ben preciso, per infine lasciare,
dopo l’ultimo passaggio della morte, solo una specie di
‘corpo mentale’ (in tibetano: ghyu-lu) dotato di una coscienza particolare che ora passerà alle fasi seguenti del
dopo vita.
Quando ci si rende conto che un uomo sta morendo,
l’assistenza del Lama si renderebbe allora necessaria. Se
tuttavia la persona in questione è uno yogi completo, può
essere lasciato solo, in quanto conosce il cammino verso
l’illuminazione(*).
Se è un laico, o un semplice praticante tantrico, il
Lama deve adattare il suo linguaggio e il suo metodo per
poter aiutare la persona morente a raggiungere l’estrema
esperienza nelle condizioni migliori.
Se l’individuo è a conoscenza della tecnica del po–
wa, la quale induce il trasferimento del principio cosciente di
una persona verso la sfera luminosa dell’alta divinità, il
Lama la ripeterà con il moribondo.
Se non la conosce, il Lama tenterà di metterlo in pratica per il bene del morente.
Questi mezzi trascendentali possono comunque non
raggiungere lo scopo desiderato, allora è meglio che il
(*) Già nella Bhagavad–Gità (VIII, vs. 8–10) si ritrova un esempio della tecnica del “perfetto morente”.
27

Il Libro Tibetano dei Morti e la Teosofia

Lama proceda solo con la semplice lettura del testo del
Bardo Thodol.
Quando il respiro sta per cessare, la persona viene
girata sul lato destro, per paura che la sua forza vitale
venga dispersa attraverso canali sbagliati.
Così egli può lasciare il corpo passando per la “croce della testa”, un punto (zona della “fontanella”) consigliato anche dall’Induismo. È questo il momento in cui il
morente dovrebbe rimanere calmo e vigile. “Si lasci che
egli diriga il suo pensiero verso l’ideale di compassione insegnato dal Buddha, si lasci che ricordi le sue pratiche di devozione e gli insegnamenti del suo Lama”.
Ora un’esperienza suprema starebbe per essere
affrontata, quale un raggio bianco e trasparente che
rappresenta la Chiara Luce della Realtà Pura (Dharmata).
Questa Luce illuminerebbe il campo della coscienza
come un rapido lampo, o come un’alba luminosa, durante ore, perfino giorni, secondo il grado di purezza raggiunto dalla persona. Questa Luce Chiara (O–scè in tibetano), il morente dovrebbe riconoscerla come l’estrema
essenza della coscienza, brillante e piena di beatitudine
per sé stessa, non come un oggetto mentale che sveglia
l’attrazione o la repulsione della stessa mente. E quest’esperienza è priva di ogni forma — vuoto puro — che per
il morente sarebbe la manifestazione del Buddha eterno
e primordiale, l’Adibuddha, in cui tutte le dualità (soggettiva–oggettiva, positiva–negativa, maschile–femminile,
etc.) sono fuse in una Unità.
Nel Tantrismo, tale manifestazione del Buddha è chiamata Samantabhadra (il “Bene totale”), di solito rappresentato in un’intima unione sessuale con la sua controparte
femminile, Samantabhadri. Questa coppia primordiale o
Padre–Madre (Yab–Yum, in tibetano), vuole rappresentare le coppie indissolubili: come la Luce Radiosa–Vuoto,
28

La morte e l’esperienza post-mortem

la Saggezza–Compassione, etc. Naturalmente il puro
Buddhismo non ammette un Dio personificato, né maschio
né femmina, né androgino.

Se il morente è in grado di riconoscere questa Luce
e di identificare il proprio principio cosciente — che è
Vuoto nella sua natura essenziale — con l’essenza di
questa Realtà brillante, immediatamente raggiungerà lo
stato di Perfetta illuminazione. Diventerebbe un Buddha
al livello più alto. E ciò significa Liberazione, l’uscita dal
Ciclo delle rinascite o samsàra.
Secondo il nostro Libro, questo momento supremo
offre un’opportunità speciale al morente. Perfino se un
uomo ha creato in vita degli impedimenti karmici che
non gli hanno mai permesso di vedere e riconoscere tale
Luce, ora, seguendo le istruzioni del Bardo–Thodol recitate dal Lama che lo assiste, egli può essere liberato immediatamente da ogni legame karmico, perché in quel
momento il karma sarebbe impotente, e la Luce Chiara
sopraffarrebbe la sua influenza. Ecco perchè è necessario ripetere con diligenza il “testo delle meraviglie” che
può “salvare” un uomo che sta morendo.
Poco tempo dopo, al sopraggiungere della morte,
una seconda opportunità si dice venga data, nella forma
di una seconda Luce Chiara e quest’ultima opportunità
va afferrata con gli stessi mezzi, prima di entrare nel bardo seguente.
Qualche analogia può esserci tra il Chika Bardo e il
famoso passaggio della Brihadaranyaka Upanishad (IV,
3,36 e IV, 4,2) ricordando come, nel morente i poteri dei
sensi si allontanano dai rispettivo organi per essere fusi
in uno, nella “regione del Cuore”. “Poi, il punto del Cuore si
illuminerà e quello splendore, il sé, se ne andrà (…)”.
Quali che siano le differenze dottrinali tra l’antica
Upanishad e il più recente Bardo Thodol è chiaro che anche
29

Il Libro Tibetano dei Morti e la Teosofia

per l’Induismo, durante l’ultimo momento della propria
esistenza, la coscienza personale dell’uomo incontra una
piena luce. Nella Bhagavad Gità (VIII, 9–10) lo yogi morente è diretto a meditare sul Supremo — il Sostenitore
originario di tutta la vita, più sottile del sottile, Esso ha
il colore del sole (àdityavarnam) oltre qualsiasi oscurità —
per fondersi infine in quella Suprema Realtà. In verità, la
descrizione di quest’ultimo (la cui forma va “oltre qualsiasi concezione mentale”) non sembra allontanarsi dall’Adibuddha di cui si parla nel Tantrayana.
Anche ai giorni nostri, coloro che hanno avuto una
esperienza di “contatto ravvicinato con la morte”, parlano di una meravigliosa esperienza di una luce chiara, luminosa come il sole, ma non accecante per la vista.
Tuttavia, nei loro racconti, non parlano di alcun incontro
con un tipo di Realtà Assoluta Impersonale nella quale
il loro “Io” terrestre dovrebbe fondersi: essi fanno piuttosto allusione ad una Presenza ben disposta, calda, con
un amore immenso, la quale può apparire a volte come
una Persona spirituale che sembra sapere tutto su di
loro, invitandoli a passare in rassegna ogni loro pensiero
e ogni loro azione.
In questo caso, va ricordato che tali persone generalmente non avevano mai ricevuto in precedenza alcuna educazione spirituale, appartenevano a tutti i livelli
sociali ed erano sole nel loro viaggio interiore. Non ebbero bisogno di nessun aiuto esterno per raggiungere il
nocciolo delle loro visioni, che erano perfettamente comprensibili, nel loro dialogo senza parole con la misteriosa Presenza.
Se si aggiunge che, a questo relativo stadio spirituale, avevano perso qualsiasi contatto con la terra, quindi
non potevano udire quello che le persone intorno a loro
dicevano, si è portati a concludere che, eccezion fatta per
30

La morte e l’esperienza post-mortem

l’allusione alla luce, una concreta distanza separa gli insegnamenti e le dichiarazioni del Bardo Thodol da ciò che
i nostri moderni testimoni hanno sperimentato nel loro
incontro con la morte.
Circa un secolo in anticipo sulla storia, toccò ai
Maestri di Mme Blavatsky ed ai loro discepoli, presentare
la necessaria base psicologica per spiegare il significato
e il contenuto di tali esperienze.

Il morente secondo la Teosofia: un approccio trans
personale(*)
Nella principale opera di H.P. Blavatsky, La Dottrina
Segreta, più di una pagina è dedicata agli insegnamenti esoterici del Buddhismo. In verità, in parallelo con il
Bardo Thodol, si trova postulato che nel profondo di ogni
creatura senziente ci sia una Coscienza Radice che va
oltre tutte le forme e ogni dualità — un primordiale
Adibuddha — che deve essere consciamente reintegrato
da tutti gli esseri nel corso della loro evoluzione.
La Voce del Silenzio (pubblicata da Mme Blavatsky nel
1889) richiama questo fatto all’attenzione del discepolo,
molte volte:
All’interno del tuo corpo, tabernacolo delle tue sensazioni, cerca
nell’Impersonale l’“Uomo Eterno”; e avendolo trovato, volgi lo sguardo all’interno: tu sei Buddha.

Ovviamente, il Karma e la reincarnazione sono evidenziati in maniera uguale nella Teosofia, per regolare
(*) Per una completa analisi di questo tema, vedasi: Jean–Louis
Siémons:
“A nineetenth–century explanatory scheme for the interpretation of near–
death experience: the transpersonal model of death as presented in Madame
Blavatsky’s Theosophy”.
31

Il Libro Tibetano dei Morti e la Teosofia

il progresso del pellegrino umano sul suo cammino, sia
attraverso la vita che attraverso la morte.
Nonostante questo e anche se partono da principi
generali simili, la linea esplicativa teosofica alla fine divergerà notevolmente da quella del Bardo Thodol, quando
tratta del momento della morte.
Secondo i Maestri di H.P.B., questa esperienza apre
all’“io” personale del morente, la faccia nascosta e luminosa del suo Essere interiore, il suo superiore alter ego,
che costituisce il suo profondo nucleo di identità, di
fatto il fulcro individualizzato in ogni uomo dell’Unica
Coscienza universale. In Teosofia, questo centro della
individualità (dal latino individuus = indivisibile) viene
generalmente chiamato Ego Superiore dell’uomo, il suo
“Sé completo”, distinto dal suo “sé parziale” o “Io” empirico strettamente vincolato al corpo fisico. Questo Ego
Individuale Superiore è quello che funge da filo permanente (Sutràtma = anima–filo) tra un’incarnazione e l’altra e
che porta con sé la promessa della liberazione finale dai
legami che causano la rinascita.
Arricchito dall’esperienza integrata delle sue precedenti incarnazioni, questo Ego trans personale — né uomo,
né donna — sostiene, come se fosse una radice spirituale
vivente, tutte le personalità — maschili o femminili —
in cui esso periodicamente si reincorpora.
Al momento della morte, perfino quando qualcosa della luce splendente di Adibuddha può essere riflesso attraverso questo Ego Superiore, difficilmente si può
dire che il morente si trovi faccia a faccia con quella
Fondamentale e Impersonale Ultima Realtà. Alle parole dell’Evangelo di Giovanni (I, 18) “Nessun uomo ha mai
visto Dio”, H.P.B. aggiunge in Iside Svelata (i, XVII) che
quanto una persona può percepire di Dio è “… l’immagine di una luce accecante che vede riflessa nello specchio con32

La morte e l’esperienza post-mortem

cavo della sua anima … Più pulito è lo specchio più luminosa
sarà l’immagine”.
Il processo del morire, ossia il ritirarsi dell’anima e
dell’energia vitale (prana) dall’involucro esteriore chiamato “corpo”, segue un programma definito e regolato
dalle Leggi naturali.
L’anima, ossia la coscienza personale dell’uomo,
deve passare dalla stessa strada da cui venne all’incarnazione terrena.
Perciò, per il morente, il viaggio verso la morte è
una specie di itinerario ben definito, indicato schematicamente da H.P.B., nei seguenti termini:
in articulo mortis (…) l’intelligenza gradualmente effettua la sua ultima fuga prima attraverso la via della coscienza psichica e infine attraverso quella della coscienza spirituale…
(Memory in the Dying, Lucifer, Oct. 1889).

Le visoni sul letto di morte, gli incontri immaginari con i genitori morti o con gli amici, etc., sono fra le
esperienze riportate dalla coscienza a livello “psichico”.
Quando raggiunge il livello “spirituale” più alto, la personalità entra, come dire, nella sfera magnetica del suo
luminoso, permanente Sé–Ego.
Poi, secondo la Teosofia, e conformemente con i moderni rapporti degli incontri ravvicinati con la morte
(NDE), la coscienza del morente si isola completamente da
ogni percezione sensoriale.
Ne consegue che per la grande maggioranza delle
persone, la lettura del Bardo Thodol non sarebbe di nessun aiuto in quest’ultimo momento della vita.
Inoltre deve essere ben compreso che questo “isolamento naturale della coscienza del morente”, non andrebbe disturbato per nessun motivo, in quanto l’uomo

33

Il Libro Tibetano dei Morti e la Teosofia

sta ora vivendo l’esperienza più speciale della sua esistenza
Nelle parole di H P B:
Al momento solenne della morte ogni uomo, perfino quando la morte
è improvvisa, vede tutta la sua vita appena conclusa passargli davanti, in tutti i più minuti dettagli. (…) Questo istante è sufficiente per
mostrargli la completa catena di cause che sono state attive durante
la sua vita. Ora vede e capisce come realmente è, senza l’adulazione
o l’autoillusione. Può leggere la propria vita come uno spettatore che
getta lo sguardo nell’arena che sta abbandonando; sente e conosce la
giustizia di tutta la sofferenza che lo ha sopraffatto.
(La Chiave della Teosofia).

In questo stato di perfetta lucidità, di suprema consapevolezza, “L’“Io” personale si unisce all’ Ego Superiore
individuale e relativamente Onnisciente” (ivi). A questo livello, oltre i limiti della spazio e del tempo terreni, dove
la serie completa degli eventi passati potrebbe essere
collocata in un solo istante Presente, il morente può anche percepire qualcosa delle sue passate incarnazioni e
di quelle che verranno.
Questa trascendente visione che offre una valutazione oggettiva dell’intero sforzo di una vita, culmina nella
chiara percezione della quintessenza di tutte le immagini psichiche e delle energie prodotte e messe in moto
durante la nostra esistenza, qualcosa di paragonabile all’ultimo accordo di una sinfonia. Le caratteristiche delle
esperienze post–mortem dell’uomo saranno in armonia
con la qualità e l’intensità di questo ultimo accordo che
è come la risultante di tutte le note suonate nel corso
dell’intera sinfonia della nostra vita.
Solo quando questo lavoro solenne è terminato, l’ultima frontiera sarà attraversata senza possibilità di ritorno. Perciò la Teosofia offre un’idea, serena e potente ad
34

La morte e l’esperienza post-mortem

un tempo, riguardo alla morte, la quale non dovrebbe
infonderci nessuna paura:
La morte, per il nostro Ego spirituale, è vista sempre come una liberatrice e un’amica.
(La Chiave della Teosofia)

Al contrario di quanto viene espresso nel Bardo
Thodol questa è un tipo di esperienza che è compiuta anche se il morente è privo di istruzioni appropriate: questa
straordinaria visione si offre all’occhio interiore dell’uomo che non può evitarla in quel momento. È il risultato
di un processo naturale, cui nessuno sfugge, come viene
spiegato dai Maestri di H P B:
Nessun uomo muore pazzo o incosciente, come asseriscono certi fisiologi. Perfino un folle o una persona colpita dal delirium tremens avrà
il suo istante di lucidità perfetta al momento della morte, anche se non
può riferirlo a coloro che sono presenti. (Lettere dei Mahatma)

Qualcuno potrebbe sorprendersi del fatto che il Libro
Tibetano dei Morti, considerato da alcuni un vero trattato
esoterico, non dica nulla riguardo a questa “esperienza
estrema” che spetta ad ogni individuo della famiglia
umana, con pochissime eccezioni (il caso di perfetti
Yogi).

L’ ESPERIENZA DEL POST–MORTEM
Il “Bardo della Realtà” o Chonyid Bardo

Non essendo riuscito ad afferrare le opportunità offerte dal Chikha bardo, la persona appena morta,
entrerebbe nel primo stadio della vita dopo la morte.
Generalmente, nell’attraversare la soglia della morte, la
35

Il Libro Tibetano dei Morti e la Teosofia

persona appena morta cadrebbe in una specie di svenimento che dura tre o quattro giorni.
Quando riprende coscienza non si renderebbe totalmente conto di quanto le sia successo; non conscia di
essere “morta”, vagherebbe per i luoghi che le erano famigliari, cercando di comunicare con i vivi, etc. – tutto
ciò in vano. È tempo allora che il Lama le legga il Bardo
Thodol e la aiuti in questa situazione confusa e stressante
– dato che nuove possibilità per la sua liberazione le si
presenterebbero.
Qui dobbiamo postulare nei confronti di questo
Libro, due punti importanti, riconosciuti come fatti reali
dal Lama.
Primo: Il “principio cosciente” sopravviverebbe
alla perdita della sua forma fisica senza alcuna alterazione; a questo punto nel suo “corpo mentale”, godrebbe di
sensi percettivi raffinati, acquisendo così la capacità di
muoversi coprendo ogni distanza al battere di un ciglio;
inoltre non essendo tuttavia abituato alla nuova vita, cadrà facilmente preda della confusione e dello sgomento – tuttavia questo stato così poco equilibrato aumenterà la sua voglia di ascoltare con maggiore attenzione
le istruzioni che gli vengono date; perciò considerando
che lo “spirito” sarebbe “nove volte più conscio” della sua
precedente condizione di incarnato(*), le possibilità sono
di gran lunga maggiori perché il defunto venga appropriatamente guidato, per trovare il suo cammino verso
la beatitudine.
Per prima cosa egli deve capire che essendo morto non avrebbe alcun interesse a vagare invisibile per
(*) Questa distribuzione di poteri extra all’entità personale che
si suppone sopravviva allo shock della morte, fu postulata anche dallo Spiritismo del XIX secolo. Questo punto fu chiaramente confutato dalla Teosofia.
36

La morte e l’esperienza post-mortem

la terra e non dovrebbe rimpiangere nulla; al contrario,
deve essere pronto ad affrontare le visioni del Bardo che
stanno per apparirgli, come solide opportunità per ottenere la liberazione.
Secondo. Essendo incatenato dal suo Karma alla
“ruota della trasmigrazione”, il defunto ha ancora una
possibilità per sfuggirgli, se solo metterà in pratica le
preziose istruzioni del Libro dei morti.
Gli verrebbe in tal modo concessa una tregua di 49
giorni, della quale dovrebbe avvantaggiarsi, perché ora
l’itinerario post-mortem su cui deve muoversi è definitivamente tracciato: spinto dalle forze karmiche di gravità,
che acquistano sempre più forza col passare del tempo, il
suo cammino seguirebbe una specie di curva discendente,
dal punto più alto del suo primo incontro con la Chiara
Luce (nel Chikha Bardo), attraverso vari e predeterminati
stadi successivi, giù fino al punto in cui la rinascita nel
nostro mondo di illusioni, sarà inevitabile.
Tuttavia, ad ogni stadio — rappresentato simbolicamente da ogni “giorno” dei 49, vissuto nel Chonyid bardo — il viaggiatore verrebbe messo a confronto con due
strade: una che dà accesso alla libertà immediata, l’altra
che conduce all’oscurità e alla schiavitù.
Dopo giorni e settimane di prove fallite, mentre la
luce della Realtà si affievolisce sempre di più, il defunto correrebbe il rischio di sprofondare nei mondi infimi
della rinascita fra gli animali, tra i demoni, etc.
Simbolicamente, se un karma irrimediabile lo condanna al destino peggiore, succederà che, nello spazio di
49 giorni (7 settimane), egli completerà in breve tempo
l’intero processo ontologico cosmologico, che fece evolvere la gran varietà di mondi e di esseri, dal livello ide-

37

Il Libro Tibetano dei Morti e la Teosofia

ale dell’Assoluto, giù fino alla forma più bassa della vita
materiale(*).
Per quanto riguarda il nostro confronto con la Teosofia, non è qui necessario approfondirci molto nella
analisi di tutte le ricche visioni, pacifiche o terribili, che
ora attenderanno il defunto nel Chonyid bardo. È sufficiente indicare la tendenza generale e il significato che
sta alla base di queste esperienze, nella loro successione
ordinata.
Durante i primi 5 giorni di questo bardo, il campo di
coscienza del defunto si riempirà con delle visioni imponenti di luce accecante unite a dei suoni poderosi, mentre dei personaggi di divina ispirazione (Dhyani–Buddha,
Bodhisattva) appariranno a turno sulla scena. (4).
“Che il defunto riconosca saggiamente queste visioni
come delle semplici proiezioni della propria mente e che identifichi in esse la presenza della Realtà nascosta e senza forma.”
(Chonyid Bardo).
La descrizione di queste visioni è infatti simbolica e
molto complessa. Sicuramente un non–iniziato non potrebbe decifrare il significato di queste immagini stupende di splendenti Dhyani Buddha, con il loro seguito di
Bodhisattva e di loro attendenti, ognuno dei quali in stretto amplesso con la sua controparte femminile, seduto su
di un animale mitologico, in posizione yoga, portando
un emblema mistico nella propria mano destra, etc., etc.
Per fortuna queste immagini sono piuttosto familiari ai
Tibetani; per molto tempo sono state dipinte sui muri
dei monasteri, o su tessuti vari in rotoli, detti tangka, in
(*) Queste “Sette Settimane” ci ricordano che anche Siddhartha
Gautama impiegò un periodo di tempo uguale per meditare sotto
l’albero Bodhi, ma lo fece per coprire lo stesso sentiero nella direzione
opposta, cioè dai livelli più bassi a quelli più elevati, fino all’illuminazione suprema che lo rese un perfetto Buddha.
38

La morte e l’esperienza post-mortem

forma di mandala (5), famose espressioni dell’arte tantrica tibetana.
Poiché mandala di questo tipo sono frequentemente usati dagli studenti tantrici per le loro meditazioni e
per le loro cerimonie rituali, ne consegue che la familiarità acquisita con tali magiche figure dagli adepti del
Tantrayana, aumenterebbe la loro possibilità di essere “
liberati” nell’aldilà.
Che cosa accadrà il sesto giorno? E il settimo?
Secondo il Bardo Thodol, tutte le precedenti divinità pacifiche verranno ora viste nello stesso momento.
insieme ai Guardiani dei cancelli che ispirano grande
timore e alcun altre divinità non meno impressionanti.
E l’ultimo giorno di questa prima settimana apparirà la
quintuplice schiera di Vidyadharas (le Divinità che hanno
la Conoscenza) con innumerevoli bande di esseri spaventosi.(6)
Tutto questo accadrebbe mentre il Lama deve aiutare il defunto a mantenere il suo equilibrio nonostante le
terrificanti apparizioni, le fiamme accecanti della luce,
i suoni tuonanti che fanno scuotere e tremare i mondi.
Il povero defunto, minacciato dal potere del suo cattivo
karma, è calorosamente invitato ad abbandonare il fascino delle luci vuote che lo guidano e ad affidarsi al luminoso splendore; ripetendo con il Lama le sincere preghiere indirizzate alle Deità compassionevoli:
Possano esse salvarmi dalle terribili imboscate del bardo e pormi nei
puri Regni del paradiso.

L’ottavo giorno segna la discesa delle Divinità Maligne (7). Quando il defunto raggiunge i livelli inferiori
della scala discendente del bardo, il potere delle illusioni karmiche aumenta e gli ostacoli che si frappongono
39

Il Libro Tibetano dei Morti e la Teosofia

al raggiungimento della sua liberazione richiedono dei
metodi più drastici per essere abbattuti. Le terrificanti
apparizioni delle deità, vanno intese come delle semplici
metamorfosi di Divinità Pacifiche del ciclo precedente.
Ora c’è un bisogno più urgente di strappare il velo
delle illusioni e di rompere le catene dell’ignoranza.
Soggetto alle paurose prove di terribili visioni, da vero
incubo, il defunto troverà la propria salvezza in una
vigorosa emersione della coscienza atta ad allontanare ogni terrore, sforzando la sua mente a riconoscere la
vera Realtà, sotto queste manifestazioni prodotte dal
suo principio pensante.
È evidente che, senza l’assistenza di un Lama attento e preparato, il povero viandante nel bardo, avrebbe
poca speranza di attraversare la terribile muraglia delle
apparizioni psichiche e di trovare il suo cammino verso il Paradiso di Amitabha, il “Buddha della Luce senza
Confini”.
Qua e là, nel Libro dei Morti tibetano si trovano delle promettenti dichiarazioni di questo genere:
Se il defunto ascolta queste istruzioni, può essere certo di venire liberato.

che raggiungono il loro culmine proprio in questo capitolo con:
Eccetto la liberazione effettuata con l’ascolto, non c’è nessun altro aiuto possibile.

Perfino colui che è colpevole dei 5 imperdonabili
crimini, che normalmente, conducono all’inferno (parricidio, matricidio, l’uccisione di un santo Arhat, l’ingiu40

La morte e l’esperienza post-mortem

ria verso Buddha, causare uno scisma nella comunità
buddhista), sarà sicuramente liberato se ascolterà il messaggio di salvezza.
Ne consegue il dovere di divulgare ampiamente gli
insegnamenti del Bardo Thodol, tra gli esseri viventi, in
quanto alla morte, poichè
la liberazione sarà ottenuta semplicemente credendo in ciò che si udirà.

Infine, siamo invitati a vedere in questo Libro
dei Morti tibetano “La quintessenza di tutto il Dharma”.
Parrebbe perciò meglio seguire un’educazione di tipo
tantrico, in cui l’individuo riconoscerebbe le divinità del
bardo, piuttosto che essere un uomo di alta disciplina religiosa, un abate o un esperto di metafisica, che non abbia mai saputo delle divinità della dottrina mistica dei
Lama…
Felice sarà il più semplice dei Tantrika, per quanto volgare, rozzo e
immorale egli sia stato, e perfino incapace di praticare gli insegnamenti
tantrici, in quanto la liberazione sarà sua se non nutrirà alcun dubbio
e non interpreterà erroneamente queste dottrine.

Anche se la sua vita è stata dissipata, alla sua morte
si crede che apparirà almeno uno dei segni miracolosi
che sono la prova evidente della sua liberazione – per
esempio, le perle colorate che rimarrebbero tra le ceneri
del suo corpo cremato…!
La semplice pratica etica della regola monastica o il
profondo studio della filosofia (o entrambi) non salverebbe nessuno dalle tremende attrazioni del bardo: scos-

41

Il Libro Tibetano dei Morti e la Teosofia

so dalla paura e dalla difficoltà dell’impresa, l’uomo scivolerà di nuovo verso i mondi della rinascita.
Ora, dopo diversi giorni passati nell’infernale zona
del Chonyid bardo, il defunto potrebbe perdere i sensi e
svenire per la paura! Allora un nuovo bardo scenderà su
di lui, il “bardo del divenire” o Sidpa bardo, che lo condurrà alla reincarnazione.
Normalmente in questo Sidpa bardo, l’errante “principio cosciente” del defunto, privo di aiuto, non potrà più
sfuggire al proprio destino karmico, specialmente dopo
quanto è stato profondamente segnato col suo Giudizio:
in quel momento tutte le azioni della sua vita dovranno
essere contate: le buone azioni con dei sassolini bianchi,
le cattive, con quelli neri. A questo punto imbrogliare
non avrà più senso, perché Yama il “Signore della Morte”
dichiara: “Consulterò lo specchio del Karma”.
Quando la sua colpa sarà resa evidente, il povero
colpevole sarà vittima di ripetute torture, la descrizione
delle quali, curiosamente richiama alla mente le terribili
prove di iniziazione descritte nelle tradizioni sciamaniche (7).
Ovviamente il principio cosciente del defunto sopravviverà a queste allucinazioni, ma il suo destino verrà fissato definitivamente, a meno che, come al solito,
qualche Lama non lo aiuti…

L’esperienza post-mortem alla luce della Teosofia.
Durante le stesso periodo che va dalla morte fino al
momento in cui il potere del karma passato si ristabilisce
per condurre a una nuova “incarnazione”, la Teosofia indica una logica concatenazione di eventi psicologici, che
differiscono ampiamente dalle precedenti descrizioni

42

La morte e l’esperienza post-mortem

del Bardo Thodol, nonostante alcune evidenti similitudini.
Soprattutto, l’intero processo della vita dopo la morte
è regolato dal Karma, su cui nessuno può interferire. Il
defunto entra ora in un mondo di effetti: se non è riuscito a diventare un Buddha cosciente durante la propria
vita terrena, non sarà certo in grado di raggiungere quel
livello in un altro mondo: ciò sarebbe un miracolo e “i
miracoli”, come insegnò lo stesso Buddha, non esistono.
Tutto è soggetto alla Legge.
Inoltre, essendo la nostra esperienza post–mortem
controllata perfettamente dalle leggi della nostra natura
spirituale, non vi può essere il timore che l’entità cosciente non trovi il suo giusto cammino e quindi possa essere
sviata se non è assistita da un agente esterno.
Altrettanto importante è l’estinzione della coscienza
personale che accade “non appena la fiamma lascia lo stoppino quando si spegne” (Mahatma’s Letters) sotto lo shock causato dalla morte. Questo accade nella maggior parte dei
casi, escludendo gli yogi e i veri esperti in magia. Come
regola (9), questa coscienza dell’uomo personale non riemergerà prima che molto tempo sia passato e, va aggiunto, in condizioni molto speciali.
La Teosofia nega la possibilità di una comunicazione
cosciente con un defunto su di una base personale (eccetto forse che nelle prime ore dopo la sua morte).
Il Bardo Thodol invece, afferma di poterlo guidare per
settimane su questa stessa base: in quanto il protetto del
Lama non è nient’altro che l’entità personale senza più i
suoi strumenti fisici. Si risveglierebbe 3 o 4 giorni dopo
la morte, con tutte le sue eccentricità psichiche, le sue
paure, le sue emozioni, le sue memorie, perfino con la
propria intelligenza a la propria forza di volontà. Questo
uomo personale sopravvissuto, verrebbe chiamato per
43

Il Libro Tibetano dei Morti e la Teosofia

nome, invitato ad essere vigile, a ripetere le preghiere
propiziatorie per ottenere la sua liberazione. Può essere
paragonato a un relitto, sballottato dalla corrente del suo
cattivo karma, e il compassionevole Lama, sulla spiaggia, proverà a salvarlo con le sue istruzioni verbali fino a
quando l’impotente vittima della sua stessa ignoranza si
immergerà infine in un a nuova incarnazione.
Per tutto il periodo resterà sempre e solo un sé personale che godrebbe di una elevata capacità della propria
coscienza – di tipo personale.
La Teosofia porta invece la nostra attenzione sull’uomo permanente e transpersonale (Ego Superiore) che sta
dietro alla sua personalità effimera terrestre. Questo Ego
Superiore rivela qualcosa della propria luce e la propria
onniscienza alla coscienza del morente, nella esperienza
estatica della morte.
A questo punto, l’intera avventura post–mortem,
tenderà a preservare nell’individualità immortale del
Sé–Ego, il racconto integrale dell’esperienza umana fatta
dal suo sé parziale e limitato, imprigionato in un corpo di carne. Perciò il cammino ideale della Coscienza
Individuale, non sarà una curva discendente, come suggerisce il Bardo Thodol, ma una traettoria ascendente, dai
livelli terreni fino ai campi Celesti di amore e di ideazione illimitati.
E questo accade praticamente ad ogni uomo e ad
ogni donna che muore.
La logica di questo modello transpersonale della vita dopo la morte implica, una volta che la persona
si è liberata dal suo corpo fisico, che l’uomo interiore e
permanente, dovrà anch’egli gettare via lo strumento
psico–mentale (e astrale = linga sharira) che usò per comunicare con il mondo esterno. Questo perché i veicoli
fisici e psichici “meccanici” attraverso i quali la persona44

La morte e l’esperienza post-mortem

lità si era manifestata, non sono più utilizzabili dall’Ego
Superiore, che dispone di un suo apparato di strumenti
per sentire, per pensare ed agire.
Ma poiché l’economia della natura esige che il periodo dopo la morte sia veramente fecondo, l’Ego deve assimilare il luminoso raccolto della sua ultima personalità, prima di ritornare a una nuova incarnazione – una
necessità a cui nessuno può sfuggire, eccetto che le rare
eccezioni degli “Yogi Perfetti” e dei Buddha.
Tenendo presente queste linee generali, anche in
Teosofia è possibile descrivere vari bardo — termine che
può essere ritrovato anche nella letteratura teosofica ma
a partire solo dal 1882 e che significa semplicemente “stato intermedio, di transizione” — che coinvolgono diversi
tipi di esperienza.

Il bardo dell’eliminazione della personalità psichica

A partire dalla prima morte, quella fisica, per arrivare
alla seconda morte, quella astrale e psichica, questo processo copre un tempo variabile, da poche ore a diversi mesi secondo la qualità spirituale dell’uomo. Questo
intervallo culmina nella “seconda morte” come è stato
chiaramente indicato da Plutarco in uno dei suoi miti
escatologici (cfr. “De facie quae in orbe lunae…” – Moralia
940-945).
Il bardo della “gestazione spirituale” che può durare anche molto tempo, proporzionalmente all’ammontare di ricchezza umana che sarà assimilata nel bardo
successivo, quello della “Grande Beatitudine”. Il termine “gestazione” è stato proposto per suggerire che nella
matrice del’Ego Superiore viene elaborato gradualmente
un nuovo “essere”, che può essere considerato come una
45

Il Libro Tibetano dei Morti e la Teosofia

replica idealizzata della personalità terrestre che fu, ma
questa volta priva delle sue caratteristiche egoistiche inferiori, dell’“io” empirico, insomma, un’immagine pura,
in armonia con le vibrazioni del Puro Ego Superiore. Una
analogia può essere data dalla lenta metamorfosi di una
crisalide destinata a dare la vita a una farfalla.
Il bardo della “Grande Beatitudine” o Devachan,
come è chiamato in Teosofia. Il termine è stato preso in
prestito dal tibetano devacien ma con un significato differente(*). Questo stato ideale di astrazione soggettiva è
lontano da tutte le influenze e le suggestioni terrene; in
questa condizione si realizza una specie di intensa comunione tra l’Ego transpersonale, l’Ego Superiore, e per
così dire, la faccia luminosa della sua ex personalità sublimata.
Chiusa nella propria sfera, ma libera da ogni costrizione, la coscienza di tale Ego si fonde, o meglio, entra
in “risonanza armonica”, con le migliori creazioni ideali
del suo alter ego terreno, quando quest’ultimo agisce sotto sua ispirazione.
Il grandioso potere di Ideazione dell’Ego Spirituale,
risuscita in toni gloriosi tutte le generose energie e le immagini dell’ultima esistenza, tutto l’oro di quegli istanti
in cui il cuore e l’intelligenza erano uniti in un impulso
comune ad incarnare i valori universali che rendono nobile l’essere umano – l’amore, il sacrificio di sé, la giustizia, la rettitudine, la creatività del pensiero, l’autentica
(*) Nella tradizione exoterica Buddhista è generalmente usato
per indicare il Paradiso Occidentale di Amitàbha (Amithyaus),
mentre in Teosofia indica uno stato puramente soggettivo di
beatitudine cosciente, che va oltre le restrizioni dello spazio
e del tempo terreni. Devacien vuol dire “beato”, in sanscrito
sukhavati.
46

La morte e l’esperienza post-mortem

emozione artistica… anche se sulla terra attuati in maniera umile e imperfetta.
Si dice che questa meditazione piena di beatitudine,
pur tuttavia ancora una esperienza mayavica come precisa H.P.B. ne La Chiave, può durare per l’umanità in generale da un minimo di 10 giorni fino a 15 secoli.
Ulteriori spiegazioni dovrebbero essere aggiunte a
questo schematico approccio, per poter dare un’idea più
completa del modello teosofico della vita dopo la morte.
Tuttavia per il nostro confronto con il Bardo Thodol i
seguenti punti saranno sufficienti.
Anche per la Teosofia, tutte le immagini percepite
sono una produzione soggettiva, basata sulla memoria.
Secondo le parole di Mme Blavatsky:
Dopo la morte, davanti agli occhi spirituali dell’anima, comincia una
rappresentazione che segue un programma appreso e molto spesso inconsciamente composto da noi stessi. (La Chiave della Teosofia).

Naturalmente niente tratterà l’essere che raggiunge questo stato di “beatitudine” del devachan dal vedere
Cristo, se egli era un cristiano, o le compassionevoli divinità del pantheon Buddhista, se in vita egli era loro devoto, ma queste immagini meravigliose saranno conformi alle immagini create e costruite da lui stesso, quando
era ancora in vita.
Deve essere tenuto presente che questa esperienza
paradisiaca non è riservata solo all’eletto o ai pochi che
hanno praticato una tecnica “segreta” di liberazione: essa
è nella logica della Legge della Vita. La Teosofia insiste che
se l’esistenza terrestre deve dare dei frutti durevoli per
l’uomo consapevole della propria evoluzione, egli deve
di conseguenza digerire e metabolizzare ogni briciola
della sostanza nutritiva attraverso una profonda medi47

Il Libro Tibetano dei Morti e la Teosofia

tazione che può essere solo beatifica dato che viene effettuata nella sfera luminosa dell’Uomo permanente.
Un primo abbozzo di tale condizione della coscienza è già suggerito nelle descrizioni moderne delle persone che hanno sperimentato un incontro ravvicinato con
la morte, quando parlano della loro gioia inesprimibile all’entrare nella luce, durante la fase cruciale della loro
esperienza.
Non c’è dunque quasi nessuna creatura umana sulla
terra, anche se priva di una salda fede religiosa, la cui
coscienza non possa ottenere, a quel livello, la sua parte
di completa felicità. È sufficiente che uno abbia dato un
po’ d’amore ai suoi cari o abbia nutrito un po’ di rispetto verso la Natura o dato un contributo di benessere al
gruppo sociale cui apparteneva, o anche solo abbia creduto in qualche modo nell’esistenza di una qualsiasi vita
dopo la morte, affinché questa beatitudine cosciente nel
post–mortem si realizzi comunque.
È evidente che questo tipo di esperienza soggettiva
ineffabile, necessita di un completo isolamento all’interno
della coscienza, entro il suo centro interiore, oltre ogni
possibile disturbo che possa giungere dall’esterno.
Da ciò consegue la spiegazione razionale della necessità della separazione da e dell’eliminazione, nel nostro
“primo bardo”, dell’intero complesso astrale, o personalità psichica, quel meccanismo psico–mentale (Kama–manas–corpo astrale) usato in vita per soddisfare le necessità
mondane dell’“Io” empirico personale.
Va notato, tuttavia che, affinché la gestazione alchemica (che avviene nel nostro “secondo bardo”) sia realmente feconda, deve operare su di un materiale di prima
qualità spirituale.
Perciò, il distacco e l’eliminazione della personalità
psichica, non risulta da una semplice espulsione compiuta
48

La morte e l’esperienza post-mortem

dall’Uomo permanente del suo meccanismo psico–astrale, con tutta la massa dei suoi contenuti; questa espulsione coinvolge una specie di esame, dell’intera massa delle
immagini e delle energie psichiche, racchiuse nella sfera
della personalità terrena: in qualche modo, il poderoso
polo magnetico del Sé–Ego trans personale, deve attrarre
e preservare nella sua sfera tutti gli elementi che sono
omogenei alla sua stessa natura, mentre l’automa personale trattiene nella propria sfera tutto ciò che resta nella
sfera vitale, gli impulsi e le memorie concentrate intorno
al polo inferiore dell’“io” terrestre e separato, in disfacimento progressivo (Kama–rupa).
Secondo la Teosofia, questo grande “esame” di tutti
gli aspetti viventi e dinamici nascosti nel cuore e nella
mente di un essere incarnato, è una specie di combattimento mortale, una “suprema battaglia”, che ha ispirato
tutti i miti, espressi nelle religione esoteriche, del famoso
“Giudizio dei Morti”.
Deve però essere ben capito che la questione non
sta nel fatto se l’anima terrena fu buona o cattiva, e
quindi meritevole di andare in Paradiso o all’Inferno.
Dovremmo piuttosto dire che, in questo momento cruciale, il polo luminoso e spirituale dell’essere umano,
prova a riunire e a tenere per se stesso quelli che dovrebbero essere chiamati i suoi possedimenti legittimi, simbolicamente: il frutto del talento, di cui parla l’Evangelo
nell’omonima parabola, prestato al momento della nascita (di ogni rinascita) al suo servo terrestre, per la durata
della sua vita. L’entità astrale invece, il “servo stolto”, che
è condannata ad essere infine espulsa come un cadavere di natura psichica, tenta attraverso un certo istinto di
conservazione, di attirare su di sé tutta la vitalità possibile e cerca di opporsi resistendo, alla sua imminente e
naturale disfacimento e dislocazione dei suoi elementi
49

Il Libro Tibetano dei Morti e la Teosofia

nei regni inferiori, è questo fatto che deve essere chiamato metempsicosi. Da tutto ciò scaturisce l’idea della battaglia metaforica.
Comunque sia, resta, un punto essenziale in questa
particolare sfera della vita post–mortem, sovente chiamata, Kama loka (lett. “luogo – loka, latino locus, del desiderio – kama), quando le energie non più controllate del
desiderio e del pensiero tendono a sorgere di nuovo, di
solito non c’è nessuna coscienza personale attiva che osservi, in una agonia fatta di paura, le procedure della
battaglia che porterà alla morte astrale, come l’uomo non
è stato il testimone cosciente dei processi organici inerenti alla sua morte fisica. Inoltre, escluse poche eccezioni,
il bilancio spirituale di ogni esistenza non è mai completamente nullo: per l’Uomo reale resteranno sempre e
comunque alcuni germi luminosi che cresceranno e fioriranno nella sua meditazione devachanica.
L’esperienza devachanica, è unica nel suo genere e
secondo la Teosofia la sua dinamica implica varie fasi
che descrivono un arco ascendente. Per la coscienza devachanica è dapprima come un sogno ispirato da immagini terrestri, poi gradualmente procede verso visioni di
carattere più universale, per avere infine accesso a una
specie di fusione estatica che va oltre ogni possibile descrizione.
Dovrebbe apparire ovvio che il nostro teosofico
“bardo della Grande Beatitudine” non può essere illimitato
nel tempo — tutto ciò che ha avuto un inizio, avrà una
fine, prima o poi, su qualunque piano o sfera dell’essere–divenire — poiché dipende dalla quantità–qualità di
energie psichiche create sulla terra.
Quando queste sono infine sublimate, assimilate ed
esaurite, il Sé–Ego umano abbandona l’amata libertà ce-

50

La morte e l’esperienza post-mortem

lestiale per obbedire di nuovo alla gravitazione terrestre,
per una nuova nascita.
Dopo molti secoli di riposo e di oblio nei confronti
delle nostre preoccupazioni terrestri, arricchiti dall’oro
della precedente esperienza, dovremo ora affrontare le
conseguenze del nostro Karma passato, buono o cattivo,
su questo pianeta, dove tutto quel karma fu creato, vita
dopo vita.
Ritorniamo ora al Bardo Thodol tibetano nella sua ultima fase.

LA FINE DELLA VITA DOPO LA MORTE
Il Sidpa bardo o “il (possibilmente) evitabile ritorno alla nascita”

Prima dell’episodio del “Giudizio” da parte di Yama,
il “Signore della morte”, il nostro defunto uscirebbe dai
suoi incontri con le Divinità Maligne in uno stato di tremenda confusione, si dice attorno alla quarta settimana
della sua prova.
Se a questo punto potesse usare i suoi poteri eccezionali, dissipando le illusioni mentali, sarebbe salvo.
A qualsiasi costo il suo Lama dovrà riprendere la
propria posizione di guida per illuminarlo in questo
momento critico, poiché a questo punto, giungerebbe la
tempesta karmica, con le sue grida di vendetta.
L’uomo cerca di fuggire terrorizzato in quanto davanti ai suoi occhi si aprono degli enormi abissi pronti
a inghiottirlo che non sono altro che le immagini dei tre
veleni, la rabbia, la brama e la stupidità, che condurrebbero ai mondi inferiori.
Solo al culmine del suo dolore, il defunto si renderebbe conto finalmente che è “morto”. Immediatamente
51

Il Libro Tibetano dei Morti e la Teosofia

è sopraffatto da una violenta brama di possedere di nuovo un corpo.
È questo il momento in cui il Lama dovrebbe avvertirlo contro quella spaventosa lusinga. Lascerà che sopporti senza essere distratto in uno stato di rassegnazione e la liberazione sarà di nuovo a portata di mano. Per
quanto terrificante sia questa prova, si crede che ci sarà
sempre una maniera saggia di trasformarla in qualcosa
di buono: attraverso l’esperienza della vacuità essenziale
di tutte le forme, la persona diventerebbe un Buddha.
Dopo l’incontro con il Re Yama, il Signore della
Morte, verrà il momento in cui le luci dei sei mondi (loka)
della rinascita (deva=dei; uomini; asuras=titani; spiriti
bramosi=pretas; animali; dèmoni) brilleranno sul defunto: poi, una di queste comincerà a brillare distintamente
su di lui, indicandogli così il luogo dove rinascerà, effetto del potere del suo karma. Tuttavia sembra che, grazie
alle istruzioni che il lama gli fornisce, egli possa evitare
questo tipo di rinascita karmica obbligatoria e ottenere
così, comunque, la Perfetta Illuminazione. Se il principio
pensante del defunto non riesce a mettere in pratica questa “arte estremamente profonda”, come la definisce il testo
del Bardo Thodol, gli sarà data la possibilità di scegliere
se rinascere come un dio – o come uomo, e anche in tale
condizione, andare a rinascere in un continente dove il
Dharma è rispettato.
Infine, quando tutti i tentativi si sono dimostrati
fallimentari, resta un’ultima possibilità: la chiusura della
porta dell’utero. Cinque efficienti modi vengono proposti
dal Lama che legge dal testo del Bardo per questo tipo di
contraccettivo interiore.
Ad esempio, si dice che quando il defunto vedrà i
suoi futuri genitori uniti nell’amplesso d’amore, li dovrà considerare spassionatamente come se fosse il suo
52

La morte e l’esperienza post-mortem

Lama–guru che abbraccia la sua controparte femminile,
adorandoli. Che egli si guardi anche dalle emozioni illusorie, come l’attrazione e la repulsione. Osservando i
futuri genitori e l’unione del maschile con il femminile,
potrebbe provare infatti una forte gelosia nei confronti
della madre e un forte odio per il padre: questa sarebbe
una porta aperta per dare origine a una rinascita maschile. Al contrario una forte repulsione verso la madre
ed un amore verso il padre causerebbero la rinascita
come femmina. Passaggi simili a questo nel Bardo Thodol
sono stati considerati con profondo interesse da alcuni
psicoanalisti. Forse che gli antichi saggi tibetani hanno
messo il dito sulle radici prenatali del famoso complesso
di Edipo?
Ovviamente l’applicazione di questi metodi richiederebbe un potere di auto controllo fuori del comune e
un’altrettanto forte capacità di auto concentrazione sulle Verità Eterne del Buddhismo, ma attraverso l’aiuto
di un Lama e grazie a un ardente appello alle Divinità
Compassionevoli, o alla invocazione del defunto al suo
personale yidam (divinità tutelare) o ad Avalokiteshwara
stesso, il Signore Compassionevole, la desiderata liberazione può essere ottenuta quasi in extremis.
Infine, con le ultime raccomandazioni fatte dal Lama
al defunto, alla sua famiglia e a tutti i viventi che dovrebbero essere consapevoli del valore senza pari di tale
Libro, il Bardo Thodol conclude con un’ennesima affermazione della propria eccellenza:
Perfino i Buddha dei Tre Periodi
Non poterono trovare alcuna dottrina
che trascendesse questa.

Secondo la Teosofia invece, il ritorno al mondo non
viene deciso in un clima di paura e di inquietudine, come
se l’essere fosse perseguitato dalle furie del Destino nelle
53

Il Libro Tibetano dei Morti e la Teosofia

sinistre nebbie dell’altro mondo. Come è stato indicato
in precedenza, questo ritorno segue una curva naturale, dal punto più alto raggiunto dal Sé–Ego, fino al più
basso, quello del livello fisico, passando attraverso la
zona intermedia del piano astrale, dove vengono riuniti i materiali (skandha) necessari per costruire la nuova
personalità astrale e psichica. Qui il nuovo karma regna
indisturbato.
L’immaginare che l’Ego possa lamentarsi o provare
a sfuggire alle conseguenze del proprio karma o scegliere
da solo questa o quella incarnazione più favorevole, significa attribuirgli i sentimenti e le tendenze di un uomo
terreno, assolutamente sconosciute all’Ego transpersonale
in questo stadio. Fino ad ora, tutta la quintessenza della sua ultima personalità terrena è stata assimilata e integrata alla somma della ricchezza spirituale acquisita
dall’Ego Superiore attraverso una lunga serie di reincarnazioni e questo Ego Superiore non effettua assolutamente del calcoli personali. I piccoli uomini di questo
nostro pianeta non devono preoccuparsi del suo destino:
Esso ristabilirà il proprio contatto con il nostro mondo,
proprio nel punto in cui convergeranno le potenti linee
del karma passato.
Secondo la Teosofia, la reincarnazione ha luogo solo
su questa terra e nel regno umano, non esiste il timore e
il rischio di rinascere come animali, etc.
Eccetto rare eccezioni, bambini morti prima di aver
raggiunto l’età della ragione, trascorrono molti secoli
prima che avvenga la prossima incarnazione. Il Lama
che recitò il Bardo Thodol non ci sarà più quando il suo
protetto rinascerà…
Perciò, ogni azione, intentata coscientemente allo
scopo di impedire la reincarnazione di un’anima, quando è karmicamente inevitabile e necessaria, è un atto di
54

La morte e l’esperienza post-mortem

magia nera, puro e semplice; nonostante tutti i suoi poteri, nessun uomo saggio oserebbe interferire con il karma
in simile modo o dando le istruzioni per questo scopo.
La Teosofia non insegna che l’Uomo permanente sceglie lui le condizioni della nuova incarnazione (andrebbe contro il decreto del karma). La Teosofia insegna che
al momento della nascita del nuovo bambino, l’Ego ha
una visione prospettica della sua imminente esistenza:
quest’ultima si rivela nell’esatta continuità di tutte le
precedenti. Ed è assolutamente certo che questa sarà vissuta con tutte le ulteriori forze acquisite dall’Ego durante
la sua esperienza post–mortem.

CONCLUSIONI

Se una delle funzioni principali della reincarnazione
è quella di offrire l’opportunità necessaria al progresso
individuale (e collettivo) riguardante il nostro risveglio
spirituale, la Teosofia afferma positivamente che tale
progresso non è tanto il risultato di memorie distinte e
di esperienze accumulate durante la vita di ogni personalità, quanto la profonda e naturale integrazione della sua essenza più pura, negli intimi tessuti del Sé–Ego
permanente: questa metamorfosi di elementi psichici in
un assetto spirituale, permanente e vigoroso, ha necessità del processo alchemico dell’assimilazione, che ha luogo nel santuario silenzioso del nostro essere profondo,
quando la morte gli concede il tempo necessario per il
riposo.
Dopo il periodo Vedico indù, quando l’esistenza
umana sulla terra era totalmente accettata e apprezzata,
la dottrina della rinascita, con le varie distorsioni che poi
ha generato nelle sue credenze exoteriche, dette origine
a un’idea pessimistica della vita. Si doveva perciò fuggi55

Il Libro Tibetano dei Morti e la Teosofia

re dal pauroso cammino del samsàra, nella maniera più
veloce possibile.
Nel Bardo Thodol troviamo una eco di questo tipo
di paura. Seguendo la dicotomia classica della maggior
parte delle scritture religiose, nasce l’impressione che
all’uomo siano date solo due alternative: il cammino della cieca rinascita per la massa; la meta della liberazione
per l’eletto che accetta la disciplina necessaria o che farà
ricorso a mezzi speciali, per accorciare il cammino!
Secondo la Teosofia esiste una via di mezzo che viene proposta a tutti coloro che accettano di cambiare le
loro idee limitate sulla vita: il cammino di una accettazione
intelligente della reincarnazione intesa come una saggia
legge naturale, invece di vivere ciecamente un’esistenza
terrena solo per la propria gratificazione; invece di tentare egocentricamente di porre fine alle nostre rinascite,
siamo invitati a comprendere che apparteniamo a una
famiglia planetaria di esseri, impegnati nella costruzione dell’Umanità futura, secondo il modello eterno
dell’Anthropos-Ecclesia o Sé Spirituale Divino, e che per
effettuare questa grandiosa opera, l’umanità ha bisogno
del contributo volontario di tutti i suoi figli.
Questa terra non è condannata per sempre ad essere
una Valle di Lacrime, dipende dai suoi abitanti che essa
diventi un paradiso di Bellezza e di Tranquillità.
Con questa prospettiva, la vita terrena diviene piena
di significato per colui che considera la propria responsabilità nel grande schema della natura.
Per questo ne La Voce del Silenzio si trova l’insegnamento: Accetta i dolori della nascita che vuol dire anche
Accetta la morte quando viene, dato che non può essere la
fine di tutto.
Per chi muore, la morte è l’ultima estasi su questa terra
(H.P. Blavatsky, La Chiave della Teosofia). Allevierà tutte le
56

La morte e l’esperienza post-mortem

pene e darà una completa beatitudine alla personalità
transitoria rigenerata nella sfera del devachan. Per questo
la morte non dovrebbe mai essere temuta – eccetto che
dai nemici dell’Umanità e della Natura.
Al momento giusto, l’uomo che prende a cuore la
causa dell’umanità capirà che il lunghi intervalli della
felicità post–mortem offertigli dalla leggi della Natura,
lontano dalla terra, privano quest’ultima del suo servitore sul piano dell’azione.
Come viene suggerito anche nel Bardo Thodol, quei
piaceri temporanei dovrebbero veramente essere abbandonati, ma in Teosofia il motivo è completamente diverso: la liberazione tanto anelata(*) non sarà l’entrata in un
Paradiso superiore, ma la capacità di un ritorno più rapido nel mondo per rendersi utile all’umanità.
Questa è la prospettiva offerta dai Mahàtma, i Maestri della Teosofia ai loro discepoli che professarono di
seguire la Dottrina del Cuore del Buddha.
Il motivo è dunque importante, non solo, è fondamentale.
Non è dalla reincarnazione che dobbiamo liberarci
(cosa quasi impossibile prima di migliaia e migliaia di
anni), ma piuttosto dalla nostra cieca condizione di esseri egocentrici, irresponsabili e condizionati, legati alla
ruota della rinascita.
Il discepolo che lavora altruisticamente e compassionevolmente (il vero karma–yogi della Gità) per risvegliare
i suoi compagni mentre purifica la sua anima psichica e
ilica e prova ad entrare in comunione (yoga) con il suo Sé
superiore, cammina sul sentiero di questa liberazione in

(*) Perfino la nobile aspirazione alla beatitudine spirituale per sé stessi è una forma di “egoismo spirituale”. Cfr, la dottrina del Pratyekabuddha.
57

Il Libro Tibetano dei Morti e la Teosofia

maniera più sicura di colui che si concentra prevalentemente o esclusivamente sulla propria salvezza.
Per raggiungere il Nirvàna, è necessario raggiungere prima la conoscenza del Sé (jnana e bhakti yoga, della Gità), la quale è figlia delle
azioni amorevoli (karma yoga).

Secondo Mme Blavatsky, questa Dottrina del Cuore del
Buddha che ordina al fratello maggiore di sacrificare il
proprio meritato benessere per la protezione e la guida
dei suoi fratelli–compagni più giovani, precede di gran
lunga la nascita del Buddha storico.
Questa idea apparteneva infatti alla Primitiva
Religione–Saggezza insegnata da una lunga serie di
Iniziati in tutto il mondo, e particolarmente nell’Asia
Centrale (la dottrina Ariana–Caldea–Tibetana, menzionata da H. P. B.). Da questa radice comune sono sorte tutte le religioni e questo spiega le loro numerose linee di
convergenza. Sfortunatamente i profondi insegnamenti della primitiva dottrina di Saggezza sono stati oscurati sotto il pesante manto dei dogma exoterici, creati
dall’impostura dei sacerdoti e dei teologi, per fondarvi
il loro potere temporale e il controllo sulle coscienze.
Talvolta, tuttavia sono stati trasformati di proposito in
miti e in allegorie dagli Iniziati stessi o dai loro eredi
immediati, allo scopo di velare le verità vitali a coloro
che pur avendo gli occhi non potevano vedere. Ecco perché
alcuni punti principali, insegnati dai Mahàtma teosofici
riguardanti la morte e l’esperienza del post–mortem possono essere ritrovati, ad esempio, nei racconti mitici di
Platone (vedi la La Repubblica).
Non dovrebbe sorprenderci scoprire in uno dei miti
di Plutarco, gli elementi salienti del modello teosofico, se
ci ricordiamo che Plutarco era, come Platone, un Iniziato
alla “sacra conoscenza” dei Misteri. Questi elementi
sono facilmente riconoscibili alla luce dell’insegnamen58

La morte e l’esperienza post-mortem

to Teosofico e Mme Blavatsky proprio ne La Chiave della
Teosofia cercò di attirare l’attenzione dei lettori verso
questo mito importante (La faccia della Luna). Tali elementi sono i seguenti:
La triplice costituzione dell’uomo: corpo, personalità
psichica (psychè) e profondo sé (nous).
… infatti, il sé di ognuno di noi non è la rabbia, la paura, o il desiderio,
come non lo sono i nostri fluidi o le nostre carni, ma ciò con cui noi
ragioniamo ed intendiamo. (Plutarco)

L’evento dopo la morte fisica subitanea di una seconda e più graduale morte, che libera il Sé profondo dalla
sua personalità psichica, questo ha luogo nel “campo di
influenza della Luna”, la sfera astrale del Kama–loka secondo il mito plutarcheo.
Il destino della psychè ora abbandonata diventa una
specie di cadavere che si disintegra nella “Luna”, come il
corpo si decompone nella “Terra”.
Il trasferimento del nous liberato, dal “lato della Luna
che sta di fronte alla terra” al lato “illuminato dal Sole, con
l’aiuto di un certo passaggio attraverso la solidità” del nostro
satellite – questa è una maniera grafica e simbolica di
descrivere lo stato di gestazione prima che il Sé–Ego (o
nous) abbia accesso al devachan, influenzato “dalla luce
solare” dello Spirito (Atma).
L’esistenza di un “secondo passaggio” simile, “attraverso la Luna”, per il rientro del nous, nel suo viaggio “di ritorno” al piano terrestre, attraverso la sfera psichica.
Tutte queste chiare allusioni, sembrano essere rimaste per diciotto secoli le fantasiose creazioni della mente
di Plutarco, eccetto che per coloro che le poterono leggere con la chiave fornita dal’iniziazione ai Misteri.
Così, alla fine del XIX secolo i Maestri Teosofici, decisero che il momento era giunto per gli uomini che non
dovevano più essere nutriti con dei semplici miti e cre59

Il Libro Tibetano dei Morti e la Teosofia

denze. Basandosi sulla loro Saggezza ereditata e la loro
conoscenza ottenuta attraverso la sperimentazione della
vita dopo la morte, offrirono attraverso la Teosofia, un
sistema filosofico ed etico di base per una rappresentazione razionale della dinamica della Vita, nella quale anche la morte deve avere il suo posto.
Senza dubbio era troppo presto per la nascente psicologia Occidentale aderire a questo modello transpersonale, mentre l’Oriente, saldo delle sue antiche tradizioni
exoteriche, non era preparato a riconoscere il valore esoterico delle sue idee non ortodosse. Più di un secolo è ora
passato: la moderna psicologia si avventura nei meandri
nascosti dell’essere e gli Orientali stanno imparando il
linguaggio del pensiero Occidentale. La scienza fisica
quantica sembra raggiungere ormai il sottile confine tra
la materia e lo spirito e muoversi su di esso. Mentre le
domande sulla morte diventano sempre più insistenti
ogni giorno che passa, i tempi maturano.
Presto, forse, giungerà il momento in cui, sia in
Occidente che in Oriente, per la psicologia e la stessa
scienza, il modello teosofico sarà riconosciuto come una
base necessaria per riflettere in maniera più profonda
sul destino postumo dell’uomo e tentare di spiegare il
mistero della vita e della morte.
(Da una conferenza di Jean-Louis Siémons, Parigi, Giugno
1990, lievemente adattata e con note aggiuntive di Leonardo Sola)

60

NOTE AGGIUNTIVE

(1) Il Bardo Thodol (il testo “della Liberazione di Sé
nell’Udire”) fa parte di una serie di testi composti da
Padmasambhava il famoso maestro buddhista indiano
che si intitola “Profonda dottrina della Liberazione di Sé mediante il riconoscimento delle divinità pacifiche e feroci della
propria mente”
(2) Il Bardo Todol, sarebbe stato nascosto dallo stesso
Padmasambhava nei pressi della montagna Gampodar, vicino al fiume Yang–ze. La tradizione dei ter–ma è molto
diffusa nel Tibet, sia nelle scuole buddhiste che in quelle pre–buddhiste Bon–po. Il Buddhismo già presente fin
dal VII secolo d.C. in Tibet forse nella forma del “Grande
Veicolo”, con l’arrivo nel Paese delle Nevi di Bhrikuyti
Devi e di Wen Cheng, due principesse, la prima nepalese
e la seconda cinese che andarono in moglie a Songsten
Gampò, unificatore del Tibet, venne presto inquinato
dalla religione Bon, una religione fatta di pratiche superstiziose e formule magiche con le quali venivano
esorcizzate le forze naturali che si accaniscono contro
l’uomo, elementi naturali, malattie, etc. Salutare sarà l’opera di Padmasambhava o Guru Rimpocè, chiamato anche
Pemajung–ne e Lopon–Rimpocè che nel 755, fondò il monastero di Samiè su basi più ortodosse, sebbene vi avesse incluso anche la pratica, portata dall’India, dei Tantra
(pratiche magiche ai quali i tibetani si riferiscono col
nome di Dzokcen). Padmasambhava o Guru Rimpocè che dir
si voglia, ne adotterà ben 125, divisi in nove gruppi, gli
ultimi tre dei quali, considerati Tantra superiori saranno
divulgati solo all’iniziato e comprenderanno la meditazione sui cadaveri, l’uso di eccitanti, la pratica sessuale

61

Il Libro Tibetano dei Morti e la Teosofia

per raggiungere l’estasi meditativa. Questa “via” verrà
in seguito chiamata la Scuola dei Ningma–pa.
(3) Karmaling–pa era un praticante della scuola Kagyupa, poi entrato a far parte della tradizione Nyingma–pa.
Queste scuole o sette sono due delle quattro principali
del Buddhismo tibetano. Sakya–pa e Gheluk–pa sono le altre due. La setta Nyingma–pa (antica) è quella che si ispirerebbe più direttamente all’insegnamento del Maestro
Padmasamhava ed è l’unica i cui insegnamenti risalirebbero direttamente alla prima diffusione del Buddhismo
in Tibet (VIII secolo d.C). L’origine di tutte le altre scuole
risale, più o meno direttamente, alla seconda diffusione
del Buddhismo in Tibet (X–XI sec. d.C), dovuta ai due
Maestri Yeshe Ricengsanpo, celebre dotto e traduttore e
Atisa, il pandit Indù, durante la quale la tendenza generale fu di uniformarsi il più possibile alla tradizione indiana provvedendo a purificare in parte il Buddhismo tibetano, amputandolo di molte pratiche magiche e superstiziose d’origine Bon e ristabilendo i canoni rinchiusi nei
108 libri del Tangyur e nei 225 libri del Kangyur, ridimensionando anche i Kalachakra che racchiudono i Tantra e insistendo sul graduale raggiungimento della Sapienza. In
particolare si formano altre vie, quali quella individuata
da Atisa, che si chiamerà Kadam–pa, dalla quale nel XIV
secolo si origineranno i Gheluk–pa (“Sistema della Virtù”
– “Berretti Gialli”); la scuola Kagyu-pa (“Trasmissione
della parola del Buddha” – “Berretti Rossi”) ispirata alle
dottrine dei maestri indiani Tilopa e Nàropa, trasmesse in
Tibet da Mar–pa (XI secolo) e da Milare–pa, e la la scuola
Sa–kya (“Terra chiara”). Il processo di revisione iniziato nell’XI secolo da Ricengsangpo e da Atisa, si conclude
con Tsonghkapa (Je–rimpoche 1357–1419) che designò la
“via” Gheluk–pa, autore del Lamrim, “Il sentiero gradua-

62

Note aggiuntive

le verso la illuminazione”, il più grande riformatore del
Buddhismo dalle influenze tantriche.
(4) Che il defunto non si spaventi di tutte queste visioni e che non fugga tentando di raggiungere il “Vuoto”.
Vedrà perfino delle luci illusorie che vanno considerate
come dei cancelli aperti sui mondi inferiori della rinascita. In questo momento l’aiuto del Bardo Thodol si dimostrerà di immenso valore. Giorno dopo giorno, al defunto verrà fatto capire che queste creazioni non sono altro che i Cinque Grandi Dhyani–Buddha del Mahayana (il
“Grande Veicolo” del Buddhismo) che appaiono in successione, ognuno dei quali associato con il suo elemento corrispondente, colore, direzione spaziale, Saggezza
cardinale e la sua straordinaria Virtù sviluppata per
annichilire uno dei cinque “veleni” dell’anima (ignoranza, rabbia, orgoglio, brama, invidia). Essendo sotto la
sfera di questi veleni, il defunto sarà costretto ad usufruire dell’aiuto concessogli per riconoscere i raggi della
Saggezza fra le accecanti luci e per fondersi nel cuore
della divina apparizione — raggiungendo così il perfetto stato di Buddha — nel Sambhogakaya “il Corpo del
Piacere” che da accesso alla Saggezza e alla Beatitudine.
(5) In generale, la figura di un mandala — che è stato
creato seguendo severe regole di composizione — mostra un certo numero di personaggi sacri, disposti in
cerchio attorno a uno centrale e contenuti all’interno dei
limiti di un quadrato, comunicante con il cerchio più
grande che racchiude il mandala, attraverso quattro “cancelli”, posizionati nei quattro punti cardinali. Tenendo
presente tale diagramma, con il primo Dhyani–Buddha
(chiamato Vairochana) collocato al centro e gli altri quattro membri della stessa famiglia di Buddha (Buddhakula)
intorno al loro capo, la successione degli eventi nel
Chonyid bardo diventa più semplice da seguire: parten63

Il Libro Tibetano dei Morti e la Teosofia

do dal primo giorno del livello spirituale più alto — il
centro — la visione del defunto deve fare una specie di
circumnavigazione in senso orario intorno a quel centro,
con una sosta ogni giorno per ciascun punto cardinale
dove viene messo a confronto con le visioni relative alla
corrispondente famiglia di Buddha.
(6) Quali le dakini femminili, che portano nelle loro
mani ogni sorta di armi e strumenti, o scalpi ripieni di
sangue.
(7) Gli Heruka, Krodheshvaris, etc. Non vi è alcun
bisogno di passare in rassegna l’intera galleria delle
Divinità Maligne. Esse hanno più di una caratteristica
comune con i vari demoni conosciuti dagli sciamani e in
tutto il mondo: è possibile che queste appartenessero
in precedenza alla mente collettiva dei Tibetani, nutriti
da primitivi stregoni animisti Bon e che il leggendario
Padmasambhava fosse ben felice di porre queste divinità,
una volta ostili, al servizio della giusta causa buddhista.
(8) Il Bardo Thodol tratta questa severa prova con termini molto realistici:
Il Signore della Morte porrà intorno al tuo collo una corda e ti trascinerà; taglierà la tua testa, estrarrà il tuo cuore, tirerà fuori il tuo
intestino, leccherà il cervello, berrà il sangue, mangerà la tua carne e
masticherà le tue ossa; ma tu sarai incapace di morire.

(9) Ci possono essere delle eccezioni molto rare,
come nel caso di un suicida o di una persona piena di
passioni e attaccamenti che desideri comunicare un messaggio ai viventi, riottiene progressivamente una specie
di coscienza, concentrata principalmente sulle emozioni
e sugli interessi terreni. Questo suggerisce più uno stato
di ossessione psichica che di una coscienza libera e nomale.
*
* *
64

APPENDICE 2
Considerazioni sull’universalità del Libro dei
Morti Tibetano

Il Libro Tibetano dei Morti, descriverebbe forse gli
stati dopo la morte dell’uomo in generale, come fa la
Teosofia, o solo quelli di un limitato numero di persone?
Un giorno, mentre visitava un tempio tibetano in
compagnia di un vecchio Lama della setta Nyingmapa,
Fosco Maraini, un famoso assistente del prof. Tucci, noto
orientalista e tibetologo, fu consigliato dalla sua guida, mentre osservava le mostruose figure degli adirati
Heruka con la loro schiera di streghe infuriate e di animali fantastici:
Li osservi bene perché un giorno li vedrà. E allora non si dovrà impaurire (…) Se starà perfettamente immobile (…) lei sarà salvo (…). Se
morirà qui, io stesso le leggerò il Bardo Thodol nell’orecchio, vedrà che
questo l’aiuterà … (Fosco Maraini, Tibet Segreto).

Nella sua prima traduzione del Libro, il dottor W.Y.
Evans–Wentz presentò un’altra opinione:
“Alcuni dei Lama più eruditi, principalmente quelli Gheluk–pa (della
setta del “Berretto Giallo”), credono che le visioni altamente simboliche delle centodieci divinità principali del Chonyd Bardo siano viste
solo dai devoti che sono spiritualmente avanzati e che hanno studiato
il Tantrismo, mentre l’uomo comune quando muore ha delle visioni
più simili a quelle descritte nel Sidpa Bardo”.

Questo ovviamente limiterebbe in modo considerevole l’interesse dei lettori occidentali per il Libro.
Se questa opinione è corretta, l’intera serie di apparizioni viste nel Chonyid Bardo potrebbe essere intesa come

65

Il Libro Tibetano dei Morti e la Teosofia

una risorgenza nel post–mortem delle immagini memorizzate dall’adepto del Tantrismo.
Un interessante commento dell’Odierno Dalai Lama
va aggiunto. Alla domanda: “Chi non ha alcuna idea
di come siano queste divinità, in questo stato vedrà le
stesse figure? Tenzin Gyatso rispose (Kindness, Clarity and
Insight): “Non credo. Generalmente parlando, il Libro
tibetano dei Morti descrive le apparizioni delle divinità pacifiche e adirate per colui che ha praticato e ha
acquisito una certa famigliarità, con questo da vivo. Se
il praticante non può essere liberato attraverso il riconoscimento e l’uso degli stati precedenti la morte, allora
durante ogni periodo dello stadio intermedio, il praticante del Libro Tibetano dei Morti, cercherà di creare
mentalmente immagini di divinità pacifiche e adirate in
armonia con una pratica predeterminata. È proprio tramite queste pratiche che esse appariranno e il praticante
cercherà, durante lo stato intermedio, di essere cosciente
per essere così in grado di identificare l’entità della coscienza fondamentale, della mente basica, della natura
sapiente della mente, essendo questa una pratica del sistema Nying-mapa “della Grande Perfezione” (Dzoghen,
in tibetano, l’insegnamento più segreto del Buddha secondo i Nyingmapa).
In altre parole, queste visioni sono solo delle reminescenze, ricordi consci di immagini mentali, registrate in
precedenza nella memoria attraverso un intenso esercizio di visualizzazione, e non come credeva Jung, apparizioni spontanee di archetipi emersi dall’inconscio collettivo. In conclusione, sarebbero il risultato di una speciale
tecnica di meditazione il cui scopo è il raggiungimento
della natura essenziale della mente in questa vita, ma
la famigliarità con le varie divinità, acquisita durante la
pratica giornaliera, indurrebbe la loro apparizione dopo
66

Appendice 2

la morte e così, il praticante del Libro, potrebbe trarre
vantaggio da queste, poiché disporrebbe di una mente
“nove volte più conscia”. Il Bardo Thodol appare allora
come una specie di memorandum, o una guida tecnica,
orientata al beneficio dei discepoli iniziati di una setta
particolare. Difficilmente potremmo dire che si rivolge
alla grande famiglia degli uomini.
Secondo la Teosofia, gli esseri che riescono a preservare integra, dopo la loro morte, la loro coscienza personale, fornita di giudizio e libero arbitrio, sono molto,
molto rari e comunque eccezionali.
Quelli che sanno di essere morti sono solo i grandi yogi oppure gli stregoni eruditi (“maghi neri”) e per
questi ultimi, la loro specie di immortalità che si sono
costruiti in vita, sarà pagata duramente. I terrori del
Bardo sono come delle eco delle difficili esperienze che
attendono i principianti in questa specie di arte, quando si avventurano senza purificazione né protezione nei
mondi invisibili.
Ahimè, se consideriamo gli insegnamenti del Bardo
Thodol, cos’altro può aspettarsi, nel Sidpa Bardo, l’uomo
comune non iniziato, se non una successione di dolori
e di allucinazioni, il cui significato andrà oltre la sua
comprensione? Perciò, quando vedrà la propria famiglia
piangere la sua dipartita si sentirà triste; poi “il vento
forte del karma, terrificante e difficile da sopportare” lo
condurrà attraverso sofferenze spaventose. E saranno
udite frasi che incuteranno terrore, come: “Colpisci!
Distruggi!”.
Sicuramente, l’incontro con il “Signore della Morte”
(Yama) non sarà da meno. E, secondo il Bardo Thodol,
questo difficile e tormentoso viaggio continuerà fino alla
nuova nascita. Nell’insieme, le promesse del post–mor-

67

Il Libro Tibetano dei Morti e la Teosofia

tem sono molto poco attraenti e il comune mortale avrà
ragione di temere la morte.
Nel Sidpa Bardo solo tra le righe c’è qualche allusione
a un certo tipo di beatitudine per le persone che hanno
accumulato dei meriti karmici e sono state sinceramente
devote, senza però nessuna precisa indicazione (durata,
ruolo, se ne ha, nel post–mortem): tale vaga beatitudine sembra essere una mera specie di concessione fatta
alle promesse ordinarie della religione e della moralità.
Invece le persone con un karma cattivo, saranno condannate a delle allucinazioni terrificanti.
Leggendo attentamente il Bardo Thodol, resta un’impressione generale di sconforto: perché per il profano, il
post–mortem apparirà come un tunnel senza momenti
di gioia, in cui il defunto, agitato da ogni tipo di emozione, sarà trasferito più o meno velocemente, da un incarnazione all’altra, seguendo l’infinita catena del samsàra.
Questa triste prospettiva dovrebbe perciò incoraggiare una persona a rivolgersi al cammino “segreto” del
Tantrayana.
Ma anche qui, a meno che uno non diventi un esperto di questa “arte”, la paura sarà ciò che aspetta la persona dopo la morte.
Perché, pur evitando di considerare le divinità adirate, perfino le visioni dei Buddha Pacifici causeranno
confusione e dolore: il loro fulgore infatti brillerà sul defunto in maniera insopportabile.ù
Siamo ben lontani dalla meravigliosa aura di luce,
amore e armonia in cui si bagnano le persone che hanno
avuto un “incontro ravvicinato con la morte” (NDE).
Perciò, eccezion fatta della persona felice che, aiutata
dal suo Lama, si assicurerebbe la liberazione, l’esperienza del post–mortem sarà prevalentemente negativa e dolorosa, e tutto sommato inutile. Evidentemente quest’i68

Appendice 2

dea serve ad evidenziare l’“eccellenza “ del Bardo Thodol
come mezzo di salvezza, ma allo stesso tempo ne rivela
la debolezza.
Alla luce della Teosofia, la nostra vita postuma non
può essere inutile. Così come non lo sono le nostre notti,
che ci offrono il riposo e sogni pieni di significato, alla
stessa maniera gli intervalli tra la morte e o la rinascita
non saranno sterili, neppure per l’uomo comune.
J

69

Il Libro Tibetano dei Morti e la Teosofia

Avalotikeshvara dalle cento braccia

70

LOGGIA UNITA DEI TEOSOFI
Dichiarazione

Il principio cui si ispira il lavoro di questa Loggia è una devozione indipendente
alla causa della Teosofia, senza professare connessione con alcuna organizzazione
teosofica. Questa Loggia è leale ai Grandi Fondatori del Movimento Teosofico
Moderno e non si occupa di dissensi o di differenze di opinione individuale.
Il lavoro cui ha posto mano ed il fine che ha in vista sono troppo impegnativi
e troppo elevati per lasciarle il tempo o la propensione a prender parte in questioni marginali. Questo lavoro e questo fine sono la disseminazione di Principi
Fondamentali della Filosofia della Teosofia e la esemplificazione in pratica di tali
Principi, mediante una più effettiva consapevolezza del SÈ, una più profonda convinzione della Fratellanza Universale.
Essa sostiene che l’inattaccabile base di unione tra i Teosofi, ovunque e comunque situati, è la “comunanza di meta, proposito e insegnamento” e perciò non
ha né Statuto, né Regolamento, né cariche sociali, il solo legame tra i suoi Associati
essendo quella base. La Loggia si propone di diffondere questa idea tra i Teosofi
per promuoverne l’Unità.
La LUT considera quali Teosofi tutti coloro che sono dediti a servire veramente
l’Umanità, senza distinzione di razza, credo, sesso, condizione od organizzazione e:
Accoglie come suoi Associati tutti coloro che condividono gli scopi da essa dichiarati e che desiderano qualificarsi, mediante lo studio e altrimenti, ad essere
meglio capaci di dare aiuto e insegnamento agli altri.
Il vero teosofo non appartiene a nessun culto né scuola sebbene appartenga
ad ognuno e a tutti.
La seguente è la formula sottoscritta da chi si associa alla LUT:
“Essendo in simpatia con gli scopi di questa Loggia, come esposti nella sua
‘Dichiarazione’, do qui atto del mio desiderio di essere iscritto quale Associato, restando inteso che tale associazione non implica alcun obbligo da parte mia, salvo
quelli che io stesso vorrò assumere”

L . U .T.
C E N T R O S T U D I T E O S O F I C I H . P. B L AVAT S K Y

ༀ

ༀ
Scopi del Movimento Teosofico
Formare il nucleo di una Fratellanza Universale
dell’Umanità, senza distinzione di razza, credo, sesso, casta o colore.
Studiare in modo comparato le religioni, le filosofie e le scienze antiche e moderne, dimostrando l’importanza di tale studio quale
base per la fratellanza umana.
Investigare le leggi inesplicate della natura e
sviluppare i poteri spirituali latenti nell’uomo
interiore.

L’aspirazione fondamentale del Movimento Teosofico di
ogni tempo, dai Teosofi Eclettici del III secolo d.C.
fino ai Teosofi del secolo XIX e ai contemporanei, è
quella di “riconciliare tutte le religioni, i gruppi religiosi e le nazioni in un comune sistema etico basato su
Verità Eterne.”

ༀ

ༀ

(H.P. Blavatsky, La Chiave della Teosofia, Cap. I).

